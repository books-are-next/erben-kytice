<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kytice-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kytice-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-24" class="MLP_uroven2_basne ParaOverride-1">Záhořovo lože</p>
			<p id="_idParaDest-25" class="MLP_uroven3_basne ParaOverride-3">I.</p>
			<p class="MLP_verse_-0-12- ParaOverride-1">Šedivé mlhy nad lesem plynou,<br/>jako duchové vlekouce se řadem;<br/>jeřáb ulétá v&#160;krajinu jinou —<br/>pusto a&#160;nevlídno ladem i&#160;sadem.<br/>Vítr od západu studeně věje<br/>a&#160;přižloutlé listí tichou píseň pěje.<br/>Známátě to píseň; pokaždéť v&#160;jeseni<br/>listové na dubě šepcí ji znova:<br/>ale málokdo pochopuje slova,<br/>a&#160;kdo pochopí, do smíchu mu není.</p>
			<p class="MLP_verse_-0-12- ParaOverride-1">Poutníče neznámý v&#160;hábitě šerém,<br/>s&#160;tím křížem v&#160;ruce na dlouhé holi<br/>a&#160;s&#160;tím růžencem&#160;— kdo jsi ty koli,<br/>kam se ubíráš nyní podvečerem?<br/>Kam tak pospícháš? Tvá noha bosa,<br/>a&#160;jeseň chladná&#160;— studená rosa:<br/>zůstaň zde u&#160;nás, jsme dobří lidi,<br/>dobréhoť hosta každý rád vidí.&#160;—</p>
			<p class="MLP_verse_-0-12- ParaOverride-1">Poutníče milý!&#160;— Než tys ještě mladý,<br/>ještě vous tobě nepokrývá brady<br/>a&#160;tvoje líce jako pěkné panny —<br/>ale což tak bledé a&#160;smutně zvadlé,<br/>a&#160;tvoje oči v&#160;důlky zapadlé!<br/>Snad je ve tvém srdci žel pochovaný?<br/>Snadže neštěstí tvé tělo svíží<br/>lety šedivými dolů k&#160;zemi níží? —</p>
			<p class="MLP_verse_-0-12- ParaOverride-1">Mládenče pěkný, nechoď za noci,<br/>možné-li, budem rádi ku pomoci,<br/>a&#160;přinejmenším snad potěšíme.<br/>Jen nepomíjej, pojď, pohov tělu:<br/>neníť bez léku nižádného želu<br/>a&#160;mocný balzám v&#160;důvěře dříme.&#160;—</p>
			<p class="MLP_verse_-0-12- ParaOverride-1">Nic neslyší, neví, aniž oko zvedne,<br/>neníť ho možné ze snů vytrhnouti!<br/>A&#160;tam již zachází v&#160;chrastině jedné:<br/>pánbůh ho posilň na jeho pouti!</p>
			<p id="_idParaDest-26" class="MLP_uroven3_basne ParaOverride-1">II.</p>
			<p class="MLP_verse_-0-12- ParaOverride-1">Daleké pole, široké pole,<br/>předlouhá cesta přes to pole běží,<br/>a&#160;podle cesty pahorek leží<br/>a&#160;dřevo štíhlé stojí na vrchole:<br/>štíhláť to jedlice&#160;— však beze snětí,<br/>jen malá příčka svrchu přidělána<br/>a&#160;na té příčce přibitý viděti<br/>rozpjatý obraz Krista Pána.<br/>Hlavu krvavou vpravo nakloňuje,<br/>ruce probité roztahuje v&#160;šíři:<br/>v dvě světa strany jimi ukazuje,<br/>v&#160;dvě strany protivné, jakož cesta míří:<br/>pravou na východ, kde se světlo rodí,<br/>levou na západ, kde noc vojevodí.<br/>Tam na východě nebeská je brána,<br/>tam u&#160;věčném ráji bydlí boží svatí;<br/>a kdo dobře činí, čáka jemu dána,<br/>že se tam s&#160;nimi též bude radovati.<br/>Ale na západě jsou pekelná vrata,<br/>tam plane mořem síra i&#160;smola,<br/>tam pletou ďáblové, zlá rota proklatá,<br/>zlořečené duše v&#160;ohnivá kola.<br/>Vpravo, Kriste Pane, tam dej nám dospěti,<br/>však od levice vysvoboď své děti!</p>
			<p class="MLP_verse_-0-12- ParaOverride-1">Tu na tom pahorku, leže na kolenou,<br/>náš mladý poutník v&#160;ranním světla kmitu,<br/>okolo kříže ruku otočenou,<br/>vroucně objímá dřevo beze citu.<br/>Brzy cos šepce, slzy roně z&#160;oka,<br/>brzy zase vzdychá&#160;— těžce, zhluboka.&#160;—</p>
			<p class="MLP_verse_-0-12- ParaOverride-1">Takto se loučí od své drahé panny<br/>mládenec milý v&#160;poslední době,<br/>ubíraje se v&#160;cizí světa strany,<br/>aniž pak věda, sejdou-li se k&#160;sobě;<br/>ještě poslední vroucí obejmutí,<br/>ještě políbení jako plamen žhoucí:<br/>již měj se tu dobře, dívko přežádoucí:<br/>chvíle nešťastná pryč odtud mne nutí!&#160;—</p>
			<p class="MLP_verse_-0-12- ParaOverride-1">Tvář jako stěna, pohledění ledné,<br/>ale v&#160;srdci plamen zhoubný, divoký,<br/>náhle se poutník ze země zvedne<br/>a&#160;k&#160;západu rychlé zaměří kroky.&#160;—</p>
			<p class="MLP_verse_-0-12- ParaOverride-1">Brzy potom zmizel v&#160;hustém lesa proutí:<br/>pánbůh ho potěš na jeho pouti!</p>
			<p id="_idParaDest-27" class="MLP_uroven3_basne ParaOverride-1">III.</p>
			<p class="MLP_verse_-0-12- ParaOverride-1">Stojí, stojí skála v&#160;hlubokém lese,<br/>podle ní cesta v&#160;habrovém houští,<br/>a&#160;na té skále dub velikán pne se,<br/>král věkovitý nad věčnou poutí:<br/>k nebesům holé vypínaje čelo,<br/>zelená ramena drží na vše strany;<br/>tuhý oděv jeho hromem rozoraný<br/>a&#160;pod oděvem vyhnilé tělo:<br/>dutina prostranná, příhodná velmi —<br/>pohodlný nocleh líté lesní šelmy!</p>
			<p class="MLP_verse_-0-12- ParaOverride-1">A&#160;hle, pod tím dubem na mechovém loži,<br/>čí je ta postava veliká, hrozná?<br/>Zvíře či člověk v&#160;medvědí koži?<br/>Sotva kdo člověka v&#160;tom stvoření pozná!<br/>Tělo jeho&#160;— skála na skále ležící,<br/>údy jeho&#160;— svaly dubového kmene,<br/>vlasy a&#160;vousy vjedno splývající<br/>s&#160;ježatým obočím tváři začazené;<br/>a pod obočím zrak bodající,<br/>zrak jedovatý, podobný právě<br/>zraku hadímu v&#160;zelené trávě.<br/>Kdo je ten člověk? A&#160;to mračné čelo,<br/>jakými obmysly se jest obestřelo?<br/>Kdo je ten člověk? Co chce v&#160;této poušti?&#160;—</p>
			<p class="MLP_verse_-0-12- ParaOverride-1">Nic se mne neptej! Ohledni se v&#160;houští<br/>z&#160;obé strany cesty; zeptej se těch kostí,<br/>ježto tu leží práchnivějíce;<br/>zeptej se těch černých, nevlídných hostí,<br/>ježto tu krákají obletujíce:<br/>ti mnoho viděli&#160;— ti vědí více!</p>
			<p class="MLP_verse_-0-12- ParaOverride-1">Tu však muž lesní z&#160;lože svého skočí,<br/>zrak upřený v&#160;cestu divoce plane;<br/>kyjem ohromným nad hlavou točí<br/>a&#160;skok za skokem prostřed cesty stane.</p>
			<p class="MLP_verse_-0-12- ParaOverride-1">Kdo přichází cestou?&#160;— V&#160;hábitě mládenec,<br/>kříž maje v&#160;ruce, za pasem růženec!&#160;—<br/>Utec, mládenče, obrať se zpátky!<br/>Tvá cesta v&#160;jistou tebe smrt uvádí.<br/>Živottě lidský i&#160;beztoho krátký,<br/>a&#160;škoda tvého panenského mládí!<br/>Obrať se, utíkej, co ti síla stačí,<br/>dokud kyj ohromný na tě nepřikvačí<br/>a&#160;neroztříští tvou hlavičku v&#160;kusy!&#160;—</p>
			<p class="MLP_verse_-0-12- ParaOverride-1">Neslyší, nevidí, v&#160;želu svém hlubokém<br/>jde dále před se povlovným krokem,<br/>kde života svého pozbýti musí.&#160;—</p>
			<p class="MLP_verse_-0-12- ParaOverride-1">„Stůj, červe, kdo jsi, kam tě cesta vede?“&#160;—</p>
			<p class="MLP_verse_-0-12- ParaOverride-1">Zastavil se poutník, zvedna líce bledé:<br/>„Jsem zatracenec,“&#160;— odpovídá tiše&#160;—<br/>„do pekla cesta má, do satanské říše!“&#160;—</p>
			<p class="MLP_verse_-0-12- ParaOverride-1">„Hoho, do pekla?&#160;— Čtyřicáté léto,<br/>co již tu sedím, mnoho jsem slyšíval,<br/>mnoho vidíval, ale písně této<br/>potud mi nikdo ještě nezazpíval!&#160;—<br/>Hoho, do pekla? Netřeba ti kroků,<br/>sám tě tam dopravím, nevzdechneš ani!&#160;—<br/>Však až&#160;se naplní můj počet roků,<br/>přijdu snad za tebou také na snídaní!“&#160;—</p>
			<p class="MLP_verse_-0-12- ParaOverride-1">„Nic ty se nerouhej milosti boží!<br/>Dříve než jsem viděl den života prvý,<br/>zapsán jsem peklu otce svého krví<br/>klamem ďábelským&#160;— pro pozemské zboží.<br/>Milost boží velká! A&#160;znamení kříže<br/>zlámeť i&#160;strašlivé pekelné mříže,<br/>porazí Satana se vší jeho mocí!<br/>Milost boží velká, ta ráčí dáti,<br/>že se slabý poutník co vítěz navrátí,<br/>dobuda zápisu z&#160;pekelné noci.“&#160;—</p>
			<p class="MLP_verse_-0-12- ParaOverride-1">„Co pravíš?&#160;— Za těch let, za čtyřiceti,<br/>bez počtu jsem jich do pekla sklátil,<br/>však se ještě nikdo zpátky nenavrátil!&#160;—<br/>Slyš, červe, jsi mladé, heboučké pleti,<br/>byl bys mi dobře, místo tuhé zvěři,<br/>za malou pochoutku dnes na večeři:<br/>ale pustím tě&#160;— nechám tebe jíti —<br/>však ještě nikdo, co jich tu šlo koli,<br/>neušel mojí sukovité holi!&#160;—<br/>Pustím tě, červe, ale to chci míti:<br/>přisahej, že potom věrně mi povíš,<br/>co v&#160;pekle uvidíš a&#160;čeho se dovíš.“&#160;—</p>
			<p class="MLP_verse_-0-12- ParaOverride-1">I&#160;vztýčil se poutník, a&#160;vysoko zdviže<br/>hůl svou poutnickou se znamením kříže:<br/>„Přisahám na kříže svatého slávu,<br/>že ti z&#160;pekla věrnou přinesu zprávu!“</p>
			<p id="_idParaDest-28" class="MLP_uroven3_basne ParaOverride-1">IV.</p>
			<p class="MLP_verse_-0-12- ParaOverride-1">Minula zima, sníh na horách taje,<br/>v&#160;údolích povodeň od sněhu a&#160;deště;<br/>jeřáb se vrací z&#160;dalekého kraje:<br/>avšak náš poutník nepřichází ještě.</p>
			<p class="MLP_verse_-0-12- ParaOverride-1">V&#160;zeleň oděly se v&#160;lese ratolesti,<br/>fiala pode křem milou vůni dýše;<br/>slavík vypravuje dlouhé pověsti:<br/>ale žádná zpráva z&#160;pekelné říše.</p>
			<p class="MLP_verse_-0-12- ParaOverride-1">Ušlo jaro&#160;— léto; již se dnové krátí,<br/>povětří chladne, listí opadává:<br/>z pekla však žádná, žádná nejde zpráva.<br/>Zdali se poutník přece ještě vrátí?<br/>Zdali nekleslo cestou jeho tělo?<br/>Zdali ho peklo v&#160;sobě nepozřelo?&#160;—</p>
			<p class="MLP_verse_-0-12- ParaOverride-1">Lesní muž pod dubem z&#160;vysokého stanu<br/>škaredě pohlíží v&#160;západní stranu;<br/>sedí a&#160;bručí: „Co jich tu šlo koli,<br/>neušel nikdo mé sukovité holi!<br/>Jen jednoho jsem na slovo vsadil,<br/>jen toho jednoho&#160;— a&#160;ten mne zradil!“&#160;—</p>
			<p class="MLP_verse_-0-12- ParaOverride-1">„Ó nezradil tebe!“&#160;— ozval se týmž časem<br/>podle muže poutník povýšeným hlasem;<br/>postava přímá, oko přísné, smělé,<br/>studený poklid na jeho čele<br/>a&#160;z&#160;jeho bledé, ušlechtilé tváře<br/>jako by planula sluneční záře.</p>
			<p class="MLP_verse_-0-12- ParaOverride-1">„Nezradil jsem tebe! Přísahou ztuha<br/>zavázal jsem se ti, hříšný boží sluha;<br/>a nyní přisahám ještě tobě znova:<br/>přisahám na kříže svatého slávu,<br/>že tobě věrnou z&#160;pekla nesu zprávu!“</p>
			<p class="MLP_verse_-0-12- ParaOverride-1">Zachvěl se muž lesní, slyše tato slova,<br/>a&#160;vyskočil vzhůru, sáhna po své zbroji:<br/>avšak jako bleskem omráčený stojí —<br/>nesneseť zrak jeho zraku poutníkova.</p>
			<p class="MLP_verse_-0-12- ParaOverride-1">„Tuto seď a&#160;slyš! Pověsti hrůzy<br/>zvěstuji tobě po pekelné chůzi;<br/>o hněvu božím slovo moje svědčí:<br/>ale milost božská neskončeně větší!“</p>
			<p class="MLP_verse_-0-12- ParaOverride-1">Vypravuje poutník, co v&#160;pekle spatřil:<br/>moře plamenův&#160;— břidké ďáblův pluky;<br/>a kterak se život s&#160;věčnou smrtí sbratřil<br/>na věčné, vždy nové zatracencův muky.&#160;—</p>
			<p class="MLP_verse_-0-12- ParaOverride-1">Muž lesní pod dubem zamračený sedí,<br/>nemluví slova&#160;— jen před sebe hledí.</p>
			<p class="MLP_verse_-0-12- ParaOverride-1">Vypravuje poutník, co v&#160;pekle slyšel:<br/>úpěnlivé nářky&#160;— zlořečené klení —<br/>volání pomoci&#160;— však nikoho není,<br/>kdo by tu potěšil, kdo k&#160;pomoci přišel,<br/>jen věčná kletba, věčné zatracení!&#160;—</p>
			<p class="MLP_verse_-0-12- ParaOverride-1">Muž lesní pod dubem zamračený sedí,<br/>nemluví slova&#160;— jen před sebe hledí.</p>
			<p class="MLP_verse_-0-12- ParaOverride-1">Vypravuje poutník, jak znamením kříže<br/>přinutil Satana, pekelné kníže,<br/>rozkázati ďáblu, strůjci klamu zlého,<br/>aby zase vrátil krví psanou blánu.<br/>Protivil se ďábel pekelnému pánu,<br/>nevrátil zápisu dle rozkazu jeho.</p>
			<p class="MLP_verse_-0-12- ParaOverride-1">Rozlítil se Satan a&#160;v&#160;zlosti své velí:<br/>„Vykoupejte jeho v&#160;pekelné koupeli!“&#160;—<br/>Učinila rota dle jeho rozkazu,<br/>připravila lázeň z&#160;ohně a&#160;mrazu:<br/>z jedné strany hoří jako uhel vzňatý,<br/>z&#160;druhé strany mrzne v&#160;kámen ledovatý;<br/>a když vidí rota míru naplněnu,<br/>obrací zmrzlinu opak do plamenů.<br/>Strašlivě řve ďábel, jako had se svíjí,<br/>a&#160;ho pak již smysl i&#160;cit pomíjí.<br/>Tu pokynul Satan, rota odstoupila,<br/>a&#160;síla zas nová ďábla oživila.<br/>Ale když propuštěn opět dýše lehce,<br/>krví psané blány přec vydati nechce.&#160;—</p>
			<p class="MLP_verse_-0-12- ParaOverride-1">Rozlítiv se Satan, káže ve svém hněvu:<br/>„Nuže ať obejme pekelnou děvu!“&#160;—<br/>A&#160;byla ta děva z&#160;železa skuta,<br/>rámě vztažené k&#160;toužebné milosti:<br/>přivinula ďábla na svá prsa krutá,<br/>a&#160;zdrceny jsou všecky jeho kosti.<br/>Strašlivě řve ďábel, jako had se svíjí,<br/>a&#160;ho pak již smysl i&#160;cit pomíjí.<br/>Tu pokynul Satan, panna povolnila,<br/>a&#160;síla zas nová ďábla oživila.<br/>Ale když propuštěn opět dýše lehce,<br/>krví psané blány přec vydati nechce.&#160;—</p>
			<p class="MLP_verse_-0-12- ParaOverride-1">I&#160;zařičel Satan poslední své slovo:<br/>„Uvrzte jeho v&#160;lože Záhořovo!“&#160;—</p>
			<p class="MLP_verse_-0-12- ParaOverride-1">„V&#160;lože Záhořovo? V&#160;Záhořovo lože?“<br/>volá v&#160;uděšení muž divý v&#160;lese,<br/>hrozné tělo jeho osikou se třese<br/>a&#160;pot vyráží z&#160;tuhé čela kože.<br/>„Lože Záhořovo!&#160;— Záhoř je to jméno,<br/>od matky mé někdy často vysloveno,<br/>když učívala mne plésti rohože,<br/>když mi rohožemi na mechu stlávala<br/>a&#160;vlčí kožinou mne přikrývala.<br/>A&#160;nyní v&#160;pekle Záhořovo lože&#160;—?<br/>Však pověz mi ty&#160;— ty sluho boží,<br/>co čeká Záhoře na pekelném loži?“&#160;—</p>
			<p class="MLP_verse_-0-12- ParaOverride-1">„Spravedliva jest pomsty boží ruka,<br/>leč ukryto věčné jeho usouzení:<br/>neznámáť mi sice tvá pekelná muka,<br/>ale tvých zločinů nic menší není.<br/>Nebo věz, že ďábel, slyše ona slova,<br/>zhroziv se pokuty lože Záhořova,<br/>krvavý zápis vrátil bez prodlení!“ —</p>
			<p class="MLP_verse_-0-12- ParaOverride-1">Stoletá sosna na chlumové stráni<br/>hrdě vypíná k&#160;nebi své témě:<br/>i přijde sekera, sosna hlavu sklání,<br/>a&#160;těžkým pádem zachvěje se země.</p>
			<p class="MLP_verse_-0-12- ParaOverride-1">Divoký tur lesní v&#160;bujnosti své síly<br/>z&#160;kořene vyvrací mocná v&#160;lese dřeva:<br/>proboden oštěpem, potácí se chvíli,<br/>a&#160;padne, v&#160;bolesti smrtelné řeva.&#160;—</p>
			<p class="MLP_verse_-0-12- ParaOverride-1">Takto muž lesní. Poražen tou zvěstí<br/>na zemi klesá ve smrtelném strachu;<br/>řve a&#160;svíjí se, bije v&#160;hlavu pěstí,<br/>nohy poutníkovy objímaje v&#160;prachu:<br/>„Smiluj se, pomoz, pomoz, muži boží,<br/>nedej mi dospěti k&#160;pekelnému loži!“&#160;—</p>
			<p class="MLP_verse_-0-12- ParaOverride-1">„Nemluv takto ke mně! Červ jsem, roveň tobě,<br/>bez milosti boží ztracen věčně věkův:<br/>k ní ty se obrať, od ní prose lékův,<br/>a&#160;čiň pokání v&#160;pravé ještě době.“&#160;—</p>
			<p class="MLP_verse_-0-12- ParaOverride-1">„Kterak mám se káti? Viz tu na mé holi<br/>ty řady vrubů, co jich tu jest koli —<br/>spočti je, můžeš-li&#160;— ta známka každá,<br/>každý ten vroubek jest jedna vražda!“&#160;—</p>
			<p class="MLP_verse_-0-12- ParaOverride-1">I&#160;zvedne poutník, k&#160;zemi se nakloně,<br/>hůl Záhořovu&#160;— kmen mocné jabloně —<br/>a zarazí ji v&#160;tvrdé skály témě<br/>jako tenký proutek do zorané země.</p>
			<p class="MLP_verse_-0-12- ParaOverride-1">„Tu kleč přede svědkem svých hrozných činů,<br/>kleč ve dne v&#160;noci, ukrutný zlosynu!<br/>Času nepočítej, nedbej žízně, hladu,<br/>jedno počítej svých zločinů řadu,<br/>lituj a&#160;pros Boha, aby smazal vinu.<br/>Vina tvá jest velká, těžká, bez příkladu:<br/>bez příkladu budiž i&#160;tvoje pokání,<br/>a&#160;bez konce jest boží smilování!<br/>Tu kleč a&#160;čekej&#160;— až se v&#160;jedné době<br/>z&#160;milosti boží vrátím zase k&#160;tobě.“</p>
			<p class="MLP_verse_-0-12- ParaOverride-1">Takto dí poutník, a&#160;jde cestou dále.&#160;—<br/>A&#160;Záhoř klečí, klečí neustále;<br/>klečí ve dne, v&#160;noci&#160;— nepije, nejí;<br/>vzdychaje božího prosí smilování.&#160;—<br/>Den po dni mine; již i&#160;sníh se shání,<br/>ledové mrazy jižjiž přicházejí:<br/>a Záhoř klečí, prosit nepřestává —<br/>ale na poutníka darmo očekává,<br/>ten nepřichází, nevrací se k&#160;němu.<br/>Bůh budiž milostiv muži kajícnému!</p>
			<p id="_idParaDest-29" class="MLP_uroven3_basne ParaOverride-1">V.</p>
			<p class="MLP_verse_-0-12- ParaOverride-1">Devadesáte let přeletělo světem;<br/>mnoho se zvrátilo zatím od té chvíle:<br/>kdo onoho času býval nemluvnětem,<br/>jest nyní starcem, do hrobu se chýle.<br/>Avšak málo jich dozrálo k&#160;té době,<br/>ostatní všickni jsou schováni v&#160;hrobě.<br/>Jiné pokolení&#160;— cizí obličeje —<br/>vše ve světě cizí, kam se člověk děje:<br/>jen to slunéčko modravého nebe,<br/>jenom to nižádné proměny nevzalo;<br/>a jako před věky lidi těšívalo,<br/>tak i&#160;nyní ještě vždy blaží tebe!</p>
			<p class="MLP_verse_-0-12- ParaOverride-1">Jest opět jaro. Vlažný větřík duje,<br/>na lukách svěží kolébá se tráva;<br/>slavík své pověsti opět vypravuje<br/>a&#160;fialka novou zas vůni vydává.</p>
			<p class="MLP_verse_-0-12- ParaOverride-1">Habrovým stínem hlubokého lesa<br/>dvé poutníků se cestou ubírá:<br/>shrbený stařeček, v&#160;ruce berlu nesa,<br/>berlu biskupskou, věkem již se třesa,<br/>a&#160;pěkný mládenec, ten jej podepírá.</p>
			<p class="MLP_verse_-0-12- ParaOverride-1">„Posečkej, synu můj, rád bych odpočinul,<br/>odpočinutí si má duše žádá!<br/>Rád bych se již k&#160;otcům zesnulým přivinul,<br/>ale milost boží jinak mi ukládá.<br/>Milost boží velká! ta sluhu svého<br/>mocně provedla skrz pekelnou bránu,<br/>v&#160;úřadě svém svatém povýšila jeho;<br/>a proto duše má dobrořečí Pánu.<br/>Pevně jsem doufal v&#160;tebe, Hospodine:<br/>dejž, ať tvá sláva na zemi spočine!&#160;—<br/>Synu můj, žízním! Ohlédni se vůkol:<br/>tuším, ač není-li mdlých smyslů mámení,<br/>tuším, že mi blízké najdeš občerstvení,<br/>aby byl dokonán můj života úkol.“</p>
			<p class="MLP_verse_-0-12- ParaOverride-1">Odešel mládenec, v&#160;lesní zašel strany,<br/>zdali by kde našel pramen uchovaný.<br/>I&#160;dere se houštím, kráčí dál a&#160;dále,<br/>až i&#160;se prodere k&#160;mechovité skále.<br/>Ale tu náhle noha jeho stane<br/>a&#160;jako světluška večer létající<br/>leskne se podiv v&#160;pěkné jeho líci:<br/>divněť neznámá vůně k&#160;němu vane,<br/>vůně nevýslovná, neskončené vnady,<br/>jako by v&#160;rajské vstupoval sady.<br/>A&#160;když pak mládenec skrze husté chvojí<br/>vzhůru se prodere a&#160;na skálu vkročí,<br/>věc nepodobnou vidí jeho oči:<br/>na holé skále strom košatý stojí,<br/>strom jabloňový, v&#160;šíř se rozkládaje,<br/>na něm ovoce divné krásy zraje —<br/>jablka zlatá&#160;— a&#160;z&#160;nich se nese<br/>ta rajská vůně vůkol po všem lese.</p>
			<p class="MLP_verse_-0-12- ParaOverride-1">I&#160;zplesalo srdce v&#160;mládencovu těle<br/>a&#160;zrak jeho čilý jiskřil se vesele:<br/>„Ach jistě, jistě, Bůh dobrotivý<br/>stařečkovi k&#160;vůli tu své činí divy:<br/>pro posilu jemu&#160;— místo chladné vody —<br/>pustá v&#160;lese skála rajské nese plody.“</p>
			<p class="MLP_verse_-0-12- ParaOverride-1">Ale jak s&#160;ochotou po jablku sáhne,<br/>tak s&#160;uleknutím ruku zas odtáhne.</p>
			<p class="MLP_verse_-0-12- ParaOverride-1">„Ty nech, netrhej&#160;— však jsi nesázel!“<br/>hlas dutý, hluboký káže jemu ztuha,<br/>blízký hlas, jako by ze země vycházel,<br/>neb nikde vůkol neviděti druha.<br/>Jen pařez veliký stojí vedle něho,<br/>po něm ostružiny s&#160;mechem se vinou,<br/>a&#160;podál zbytky dubu prastarého,<br/>kmen rozdrcený s&#160;šírou vydutinou.</p>
			<p class="MLP_verse_-0-12- ParaOverride-1">Obešel jinoch peň, prohlíží dutinu,<br/>obešel tu celou okolní krajinu:<br/>však ani stopy nalézti nemoha,<br/>že by tu kráčela kdy lidská noha,<br/>všude jen pouhou viděti pustinu.</p>
			<p class="MLP_verse_-0-12- ParaOverride-1">„A&#160;snad se ucho mé obluzeno šálí?<br/>Snad zvíře divoké zařvalo v&#160;dáli?<br/>Snad od vody v&#160;skále zvuk onen pocházel?“<br/>dí k&#160;sobě sám jinoch; a&#160;nedbaje zvuku,<br/>opět po jablku vztahuje ruku.</p>
			<p class="MLP_verse_-0-12- ParaOverride-1">„Ty nech, netrhej&#160;— však jsi nesázel!“<br/>hlas dutý hřmotněji zapovídá zase.<br/>A&#160;když se mládenec ohlédl po hlase,<br/>hle, pařez veliký mezi ostružinou<br/>hýbati se počne a&#160;z&#160;mechu se šinou<br/>dlouhá dvě ramena, k&#160;jinochu měříce,<br/>a&#160;nad rameny, jako smolné svíce<br/>v&#160;mlhavé noci, dvé červených očí<br/>zpod šedého mechu k&#160;němu se točí.</p>
			<p class="MLP_verse_-0-12- ParaOverride-1">Zděsil se mládenec a&#160;znamením kříže<br/>znamená se jednou, po druhé a&#160;třetí;<br/>a&#160;jak vyplašené z&#160;hnízda ostříže,<br/>nehledaje cesty, nevida obtíže,<br/>přímo ze skály houštím dolů letí<br/>a&#160;zkrvavený od ostrých snětí<br/>na zemi padne k&#160;stařečkovi blíže.</p>
			<p class="MLP_verse_-0-12- ParaOverride-1">„Ach pane, pane, zle je v&#160;tomto lese:<br/>košatá jabloň na skále, na pláni,<br/>a&#160;jabloň na jaře zralé plody nese<br/>a&#160;pařez veliký trhati je brání.<br/>A&#160;ten pařez mluví, očima točí,<br/>a&#160;chytá ramenem, kdo k&#160;jabloni kročí:<br/>ach pane, ďáblovo tu jest panování!“</p>
			<p class="MLP_verse_-0-12- ParaOverride-1">„Mýlíš se, synu můj! tuto milost boží<br/>své divy činí&#160;— budiž jemu sláva!<br/>Vidím, že pouť moje již se dokonává,<br/>rádoť se tělo mé v&#160;zemi této složí!&#160;—Ještě mi posluž naposled, můj synu,<br/>doveď mne nahoru, na skalnou planinu.“</p>
			<p class="MLP_verse_-0-12- ParaOverride-1">Učinil tak jinoch: napřed cestu klestí,<br/>a&#160;potom stařečka po ní musil nésti.&#160;—</p>
			<p class="MLP_verse_-0-12- ParaOverride-1">A&#160;když již přišli nahoru k&#160;jabloni,<br/>aj, tu se pařez ke stařečku kloní,<br/>vztahuje rámě vstříc a&#160;raduje se:<br/>„Ach pane, pane můj, dlouhos nepřicházel:<br/>hle, tvá sazenice již ovoce nese,<br/>ach utrhni, pane, však sám jsi sázel.“&#160;—</p>
			<p class="MLP_verse_-0-12- ParaOverride-1">„Záhoři, Záhoři, pokoj budiž tobě:<br/>pokoj ti přináším v&#160;poslední své době!<br/>Bez míry, bez konce jest milost boží,<br/>nás oba vytrhla pekelnému loži!<br/>Propusť mne nyní již, jakož i&#160;já tebe:<br/>nechť se tu popel náš vedle sebe složí<br/>a&#160;ducha nechť vezmou andělové z&#160;nebe!“</p>
			<p class="MLP_verse_-0-12- ParaOverride-1">„Amen!“ dí Záhoř. A&#160;v&#160;tom okamžení<br/>sesul se ve skrovnou prachu hromádku;<br/>a jen ostružina na holém kamení<br/>zůstala státi, jemu na památku.</p>
			<p class="MLP_verse_-0-12- ParaOverride-1">Zároveň i&#160;stařec mrtev na zem klesá —<br/>pouť jeho pozemská již dokonána!&#160;—<br/>I&#160;zůstal mládenec sám uprostřed lesa,<br/>by ještě vykonal vůli svého pána.</p>
			<p class="MLP_verse_-0-12- ParaOverride-1">Leč nad hlavou jeho té samé chvíle<br/>vznášejí se dvě holubice bílé;<br/>v radostném plesu vznášejí se vzhůru,<br/>až i&#160;se vznesly k&#160;andělskému kůru.</p>
		</div>
</body>
</html>