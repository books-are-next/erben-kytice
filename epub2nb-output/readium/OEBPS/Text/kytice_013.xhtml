<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kytice-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kytice-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-30" class="MLP_uroven2_basne ParaOverride-1">Vodník</p>
			<p id="_idParaDest-31" class="MLP_uroven3_basne ParaOverride-3">I.</p>
			<p class="MLP_verse_-0-12- ParaOverride-1">Na topole nad jezerem<br/>seděl Vodník podvečerem:<br/>„Sviť, měsíčku, sviť,<br/>ať mi šije niť.</p>
			<p class="MLP_verse_-0-12- ParaOverride-1">Šiju, šiju si botičky<br/>do sucha i&#160;do vodičky:<br/>sviť, měsíčku, sviť,<br/>ať mi šije niť.</p>
			<p class="MLP_verse_-0-12- ParaOverride-1">Dnes je čtvrtek, zejtra pátek —<br/>šiju, šiju si kabátek:<br/>sviť, měsíčku, sviť,<br/>ať mi šije niť.</p>
			<p class="MLP_verse_-0-12- ParaOverride-1">Zelené šaty, botky rudé,<br/>zejtra moje svatba bude:<br/>sviť, měsíčku, sviť,<br/>ať mi šije niť.“</p>
			<p id="_idParaDest-32" class="MLP_uroven3_basne ParaOverride-1">II.</p>
			<p class="MLP_verse_-0-12- ParaOverride-1">Ráno, raníčko panna vstala,<br/>prádlo si v&#160;uzel zavázala:<br/>„Půjdu, matičko, k&#160;jezeru,<br/>šátečky sobě vyperu.“</p>
			<p class="MLP_verse_-0-12- ParaOverride-1">„Ach nechoď, nechoď na jezero,<br/>zůstaň dnes doma, moje dcero!<br/>Já měla zlý té noci sen:<br/>nechoď, dceruško, k&#160;vodě ven.</p>
			<p class="MLP_verse_-0-12- ParaOverride-1">Perly jsem tobě vybírala,<br/>bíle jsem tebe oblíkala,<br/>v&#160;sukničku jako z&#160;vodních pěn:<br/>nechoď, dceruško, k&#160;vodě ven.</p>
			<p class="MLP_verse_-0-12- ParaOverride-1">Bílé šatičky smutek tají,<br/>v&#160;perlách se slzy ukrývají,<br/>a&#160;pátek nešťastný je den:<br/>nechoď, dceruško, k&#160;vodě ven.“&#160;—</p>
			<p class="MLP_verse_-0-12- ParaOverride-1">Nemá dceruška, nemá stání,<br/>k&#160;jezeru vždy ji cos pohání,<br/>k&#160;jezeru vždy ji cos nutí,<br/>nic doma, nic jí po chuti.&#160;—</p>
			<p class="MLP_verse_-0-12- ParaOverride-1">První šáteček namočila —<br/>tu se s&#160;ní lávka prolomila,<br/>a&#160;po mladičké dívčině<br/>zavířilo se v&#160;hlubině.</p>
			<p class="MLP_verse_-0-12- ParaOverride-1">Vyvalily se vlny zdola,<br/>roztáhnuly se v&#160;šírá kola;<br/>a na topole podle skal<br/>zelený mužík zatleskal.</p>
			<p id="_idParaDest-33" class="MLP_uroven3_basne ParaOverride-1">III.</p>
			<p class="MLP_verse_-0-12- ParaOverride-1">Nevesely, truchlivy<br/>jsou ty vodní kraje,<br/>kde si v&#160;trávě pod leknínem<br/>rybka s&#160;rybkou hraje.</p>
			<p class="MLP_verse_-0-12- ParaOverride-1">Tu slunéčko nezahřívá,<br/>větřík nezavěje:<br/>chladno, ticho&#160;— jako žel<br/>v&#160;srdci bez naděje.</p>
			<p class="MLP_verse_-0-12- ParaOverride-1">Nevesely, truchlivy<br/>jsou ty kraje vodní;<br/>v poloutmě a&#160;v&#160;polousvětle<br/>mine tu den po dni.</p>
			<p class="MLP_verse_-0-12- ParaOverride-1">Dvůr Vodníkův prostranný,<br/>bohatství v&#160;něm dosti:<br/>však bezděky jen se v&#160;něm<br/>zastavují hosti.</p>
			<p class="MLP_verse_-0-12- ParaOverride-1">A&#160;kdo jednou v&#160;křišťálovou<br/>bránu jeho vkročí,<br/>sotva ho kdy uhlédají<br/>jeho milých oči.&#160;—</p>
			<p class="MLP_verse_-0-12- ParaOverride-1">Vodník sedí mezi vraty,<br/>spravuje své sítě<br/>a&#160;ženuška jeho mladá<br/>chová malé dítě.</p>
			<p class="MLP_verse_-0-12- ParaOverride-1">„Hajej, dadej, mé děťátko,<br/>můj bezděčný synu!<br/>Ty se na mne usmíváš,<br/>já žalostí hynu.</p>
			<p class="MLP_verse_-0-12- ParaOverride-1">Ty radostně vypínáš<br/>ke mně ručky obě:<br/>a já bych se radš viděla<br/>tam na zemi v&#160;hrobě.</p>
			<p class="MLP_verse_-0-12- ParaOverride-1">Tam na zemi za kostelem<br/>u&#160;černého kříže,<br/>aby má matička zlatá<br/>měla ke mně blíže.</p>
			<p class="MLP_verse_-0-12- ParaOverride-1">Hajej, dadej, synku můj,<br/>můj malý Vodníčku!<br/>Kterak nemám vzpomínati<br/>smutná na matičku?</p>
			<p class="MLP_verse_-0-12- ParaOverride-1">Starala se ubohá,<br/>komu vdá mne, komu?<br/>Však ani se nenadála,<br/>vybyla mne z&#160;domu!</p>
			<p class="MLP_verse_-0-12- ParaOverride-1">Vdala jsem se, vdala již,<br/>ale byly chyby:<br/>starosvati&#160;— černí raci,<br/>a&#160;družičky&#160;— ryby!</p>
			<p class="MLP_verse_-0-12- ParaOverride-1">A&#160;můj muž&#160;— Bůh polituj!<br/>mokře chodí v&#160;suše,<br/>a&#160;ve vodě pod hrnéčky<br/>střádá lidské duše.</p>
			<p class="MLP_verse_-0-12- ParaOverride-1">Hajej, dadej, můj synáčku<br/>s&#160;zelenými vlásky!<br/>Nevdala se tvá matička<br/>ve příbytek lásky.</p>
			<p class="MLP_verse_-0-12- ParaOverride-1">Obluzena, polapena<br/>v&#160;ošemetné sítě,<br/>nemá žádné zde radosti<br/>leč tebe, mé dítě!“&#160;—</p>
			<p class="MLP_verse_-0-12- ParaOverride-1">„Co to zpíváš, ženo má?<br/>Nechci toho zpěvu!<br/>Tvoje píseň proklatá<br/>popouzí mne k&#160;hněvu.</p>
			<p class="MLP_verse_-0-12- ParaOverride-1">Nic nezpívej, ženo má,<br/>v&#160;těle žluč mi kyne:<br/>sic učiním rybou tebe<br/>jako mnohé jiné!“&#160;—</p>
			<p class="MLP_verse_-0-12- ParaOverride-1">„Nehněvej se, nehněvej,<br/>Vodníku, můj muži!<br/>Neměj za zlé rozdrcené,<br/>zahozené růži.</p>
			<p class="MLP_verse_-0-12- ParaOverride-1">Mladosti mé jarý štěp<br/>přelomil jsi vpůli:<br/>a nic jsi mi po tu dobu<br/>neučinil k&#160;vůli.</p>
			<p class="MLP_verse_-0-12- ParaOverride-1">Stokrát jsem tě prosila,<br/>přimlouvala sladce,<br/>bys mi na čas, na kratičký,<br/>dovolil k&#160;mé matce.</p>
			<p class="MLP_verse_-0-12- ParaOverride-1">Stokrát jsem tě prosila<br/>v&#160;slzí toku mnohém,<br/>bych jí ještě naposledy<br/>mohla dáti sbohem!</p>
			<p class="MLP_verse_-0-12- ParaOverride-1">Stokrát jsem tě prosila,<br/>na kolena klekla:<br/>ale kůra srdce tvého<br/>ničím neobměkla!</p>
			<p class="MLP_verse_-0-12- ParaOverride-1">Nehněvej se, nehněvej,<br/>Vodníku, můj pane!<br/>Anebo se rozhněvej,<br/>co díš, ať se stane.</p>
			<p class="MLP_verse_-0-12- ParaOverride-1">A&#160;chceš-li mne rybou míti,<br/>abych byla němá:<br/>učiň mne radš kamenem,<br/>jenž paměti nemá.</p>
			<p class="MLP_verse_-0-12- ParaOverride-1">Učiň mne radš kamenem<br/>bez mysli a&#160;citu,<br/>by mi věčně žel nebylo<br/>slunečního svitu!“&#160;—</p>
			<p class="MLP_verse_-0-12- ParaOverride-1">„Rád bych, ženo, rád bych já<br/>věřil tvému slovu:<br/>ale rybka v&#160;šírém moři —<br/>kdo ji lapí znovu?</p>
			<p class="MLP_verse_-0-12- ParaOverride-1">Nezbraňoval bych ti já<br/>k&#160;matce tvojí chůze:<br/>ale liché mysli ženské<br/>obávám se tuze!</p>
			<p class="MLP_verse_-0-12- ParaOverride-1">Nuže&#160;— dovolím ti já,<br/>dovolím ti z důli;<br/>však poroučím, ať mi věrně<br/>splníš moji vůli.</p>
			<p class="MLP_verse_-0-12- ParaOverride-1">Neobjímej matky své,<br/>ani duše jiné:<br/>sic pozemská tvoje láska<br/>s&#160;nezemskou se mine.</p>
			<p class="MLP_verse_-0-12- ParaOverride-1">Neobjímej nikoho<br/>z&#160;rána do večera:<br/>před klekáním pak se zase<br/>vratiž do jezera.</p>
			<p class="MLP_verse_-0-12- ParaOverride-1">Od klekání do klekání<br/>dávám lhůtu tobě:<br/>avšak mi tu na jistotu<br/>zůstavíš to robě.“</p>
			<p id="_idParaDest-34" class="MLP_uroven3_basne ParaOverride-1">IV.</p>
			<p class="MLP_verse_-0-12- ParaOverride-1">Jaké, jaké by to bylo<br/>bez slunéčka podletí?<br/>Jaké bylo by shledání<br/>bez vroucího objetí?<br/>A&#160;když dcera v&#160;dlouhém čase<br/>matku svou obejme zase,<br/>aj, kdo může za zlé míti<br/>laskavému dítěti?</p>
			<p class="MLP_verse_-0-12- ParaOverride-1">Celý den se v&#160;pláči těší<br/>s&#160;matkou žena z&#160;jezera:<br/>„Sbohem, má matičko zlatá!<br/>Ach, bojím se večera!“&#160;—<br/>„Neboj se, má duše drahá,<br/>nic se neboj toho vraha;<br/>nedopustím, by tě v&#160;moci<br/>měla vodní příšera!“&#160;—</p>
			<p class="MLP_verse_-0-12- ParaOverride-1">Přišel večer.&#160;— Muž zelený<br/>chodí venku po dvoře;<br/>dvéře klínem zastrčeny,<br/>matka s&#160;dcerou v&#160;komoře.<br/>„Neboj se, má drahá duše,<br/>nic ti neuškodí v&#160;suše,<br/>vrah jezerní nemá k&#160;tobě<br/>žádné moci nahoře.“&#160;—</p>
			<p class="MLP_verse_-0-12- ParaOverride-1">Když klekání odzvonili,<br/>buch buch! venku na dvéře:<br/>„Pojď již domů, ženo moje,<br/>nemám ještě večeře.“&#160;—<br/>„Vari od našeho prahu,<br/>vari pryč, ty lstivý vrahu,<br/>a&#160;co dřív jsi večeříval,<br/>večeř zase v&#160;jezeře!“&#160;—</p>
			<p class="MLP_verse_-0-12- ParaOverride-1">O&#160;půlnoci buch buch! zase<br/>na ty dvéře zpukřelé:<br/>„Pojď již domů, ženo moje,<br/>pojď mi ustlat postele.“&#160;—<br/>„Vari od našeho prahu,<br/>vari pryč, ty lstivý vrahu,<br/>a&#160;kdo tobě prve stlával,<br/>ať ti zase ustele!“&#160;—</p>
			<p class="MLP_verse_-0-12- ParaOverride-1">A&#160;potřetí buch buch! zase,<br/>když se šeřil ranní svit:<br/>„Pojď již domů, ženo moje,<br/>dítě pláče, dej mu pít!“<br/>„Ach matičko, muka, muka —<br/>pro děťátko srdce puká!<br/>Matko má, matičko zlatá,<br/>nech mne, nech mne zase jít!“&#160;—</p>
			<p class="MLP_verse_-0-12- ParaOverride-1">„Nikam nechoď, dcero moje!<br/>Zradu kuje vodní vrah;<br/>ač že péči máš o&#160;dítě,<br/>mně o&#160;tebe větší strach.<br/>Vari, vrahu, do jezera!<br/>Nikam nesmí moje dcera;<br/>a pláče-li tvé děťátko,<br/>přines je sem na náš práh.“&#160;—</p>
			<p class="MLP_verse_-0-12- ParaOverride-1">Na jezeře bouře hučí,<br/>v&#160;bouři dítě naříká:<br/>nářek ostře bodá v&#160;duši,<br/>potom náhle zaniká.<br/>„Ach matičko, běda, běda,<br/>tím pláčem mi krev usedá:<br/>matko má, matičko zlatá,<br/>strachuji se Vodníka!“&#160;—</p>
			<p class="MLP_verse_-0-12- ParaOverride-1">Něco padlo.&#160;— Pode dveřmi<br/>mok se jeví&#160;— krvavý;<br/>a když stará otevřela,<br/>kdo leknutí vypraví!<br/>Dvě věci tu v&#160;krvi leží —<br/>mráz po těle hrůzou běží:<br/>dětská hlava bez tělíčka<br/>a&#160;tělíčko bez hlavy.</p>
		</div>
</body>
</html>