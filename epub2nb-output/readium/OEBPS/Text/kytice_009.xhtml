<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kytice-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kytice-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_basne ParaOverride-1">Zlatý kolovrat</p>
			<p id="_idParaDest-11" class="MLP_uroven3_basne ParaOverride-3">I.</p>
			<p class="MLP_verse_-0-12- ParaOverride-1">Okolo lesa pole lán,<br/>hoj jede, jede z&#160;lesa pán,<br/>na vraném bujném jede koni,<br/>vesele podkovičky zvoní,<br/>jede sám a&#160;sám.</p>
			<p class="MLP_verse_-0-12- ParaOverride-1">A&#160;před chalupou s&#160;koně hop!<br/>a na chalupu: klop, klop, klop!<br/>„Hola hej! otevřte mi dvéře,<br/>zbloudil jsem při lovení zvěře,<br/>dejte vody pít!“</p>
			<p class="MLP_verse_-0-12- ParaOverride-1">Vyšla dívčina jako květ,<br/>neviděl také krásy svět;<br/>přinesla vody ze studnice,<br/>stydlivě sedla u&#160;přeslice,<br/>předla, předla len.</p>
			<p class="MLP_verse_-0-12- ParaOverride-1">Pán stojí, nevěda, co chtěl,<br/>své velké žízně zapomněl;<br/>diví se tenké, rovné niti,<br/>nemůže očí odvrátiti<br/>z&#160;pěkné přadleny.</p>
			<p class="MLP_verse_-0-12- ParaOverride-1">„Svobodna-li jest ruka tvá,<br/>ty musíš býti žena má!“<br/>dívčinu k&#160;boku svému vine&#160;—<br/>„Ach pane, nemám vůle jiné,<br/>než jak máti chce.“</p>
			<p class="MLP_verse_-0-12- ParaOverride-1">„A&#160;kde je, děvče, máti tvá?<br/>Nikohoť nevidím tu já.“&#160;—<br/>„Ach pane, má nevlastní máti<br/>zejtra se s&#160;dcerou domů vrátí,<br/>vyšly do města.“</p>
			<p id="_idParaDest-12" class="MLP_uroven3_basne ParaOverride-1">II.</p>
			<p class="MLP_verse_-0-12- ParaOverride-1">Okolo lesa pole lán,<br/>hoj jede, jede zase pán;<br/>na vraném bujném jede koni,<br/>vesele podkovičky zvoní,<br/>přímo k&#160;chaloupce.</p>
			<p class="MLP_verse_-0-12- ParaOverride-1">A&#160;před chalupou s&#160;koně hop!<br/>a na chalupu: klop, klop, klop!<br/>„Hola! otevřte, milí lidi,<br/>ať oči moje brzo vidí<br/>potěšení mé!“</p>
			<p class="MLP_verse_-0-12- ParaOverride-1">Vyšla babice, kůže a&#160;kost:<br/>„Hoj, co nám nese vzácný host?“<br/>„Nesu ti, nesu v&#160;domě změnu,<br/>chci tvoji dceru za svou ženu,<br/>tu tvou nevlastní.“</p>
			<p class="MLP_verse_-0-12- ParaOverride-1">„Hoho, panáčku! Div a&#160;div!<br/>Kdo by pomyslil jaktěživ?<br/>Pěkně vás vítám, vzácný hoste,<br/>však ani nevím, pane, kdo jste?<br/>Jak jste přišel k&#160;nám?“</p>
			<p class="MLP_verse_-0-12- ParaOverride-1">„Jsem této země král a&#160;pán,<br/>náhodou včera zavolán:<br/>dám tobě stříbro, dám ti zlato,<br/>dej ty mně svoji dceru za to,<br/>pěknou přadlenu.“</p>
			<p class="MLP_verse_-0-12- ParaOverride-1">„Ach pane králi! Div a&#160;div!<br/>Kdo by se nadál jaktěživ?<br/>Vždyť nejsme hodny, pane králi!&#160;—<br/>Kéž bychom záslužněji stály<br/>v&#160;milosti vaší!</p>
			<p class="MLP_verse_-0-12- ParaOverride-1">Ale však radu, radu mám:<br/>za cizí&#160;— dceru vlastní dám;<br/>jeť podobna té druhé právě<br/>jak oko oku v&#160;jedné hlavě —<br/>její nit&#160;— hedbáv!“</p>
			<p class="MLP_verse_-0-12- ParaOverride-1">„Špatná je, babo, rada tvá!<br/>Vykonej, co poroučím já:<br/>zejtra, až&#160;den se ráno zjasní,<br/>provodíš dceru svou nevlastní<br/>na královský hrad!“</p>
			<p id="_idParaDest-13" class="MLP_uroven3_basne ParaOverride-1">III.</p>
			<p class="MLP_verse_-0-12- ParaOverride-1">„Vstávej, dceruško, již je čas,<br/>pan král již čeká, bude kvas:<br/>však jsem já ani netušila —<br/>nu bodejž dobře pořídila<br/>v&#160;královském hradě!“</p>
			<p class="MLP_verse_-0-12- ParaOverride-1">„Stroj se, sestřičko moje, stroj,<br/>v&#160;královském hradě bude hoj:<br/>vysoko jsi se podívala,<br/>nízko mne, hleďte, zanechala —<br/>nu jen zdráva buď!“</p>
			<p class="MLP_verse_-0-12- ParaOverride-1">„Pojď již, Dorničko naše, pojď,<br/>aby se nehněval tvůj choť:<br/>až budeš v&#160;lese na rozhraní,<br/>na domov nevzpomeneš ani —<br/>pojď jen honem, pojď!“</p>
			<p class="MLP_verse_-0-12- ParaOverride-1">„Matko, matičko, řekněte,<br/>nač s&#160;sebou ten nůž béřete?“—<br/>„Nůž bude dobrý&#160;— někde v&#160;chladu<br/>vypíchnem oči zlému hadu —<br/>pojď jen honem, pojď!“</p>
			<p class="MLP_verse_-0-12- ParaOverride-1">„Sestro, sestřičko, řekněte,<br/>nač tu sekeru nesete?“ —<br/>„Sekera dobrá&#160;— někde v&#160;keři<br/>useknem hnáty líté zvěři —<br/>pojď jen honem, pojď!“</p>
			<p class="MLP_verse_-0-12- ParaOverride-1">A&#160;když již přišly v&#160;chlad a&#160;keř:<br/>„Hoj, ty jsi ten had, tys ta zvěř!“<br/>Hory a&#160;doly zaplakaly,<br/>kterak dvě ženy nakládaly<br/>s&#160;pannou ubohou!</p>
			<p class="MLP_verse_-0-12- ParaOverride-1">„Nyní se s&#160;panem králem těš,<br/>těš se s&#160;ním, kterakkoli chceš:<br/>objímej jeho svěží tělo,<br/>pohlížej na to jasné čelo,<br/>pěkná přadleno!“ —</p>
			<p class="MLP_verse_-0-12- ParaOverride-1">„Mamičko, kterak udělám?<br/>Kam oči a&#160;ty hnáty dám?“ —<br/>„Nenechávej jich podle těla,<br/>ať někdo jich zas nepřidělá —<br/>radš je s&#160;sebou vem.“</p>
			<p class="MLP_verse_-0-12- ParaOverride-1">A&#160;když již zašly za tu chvoj:<br/>„Nic ty se, dcero má, neboj!<br/>Však jsi podobna té tam právě<br/>jak oko oku v&#160;jedné hlavě —<br/>neboj ty se nic!“</p>
			<p class="MLP_verse_-0-12- ParaOverride-1">A&#160;když již byly hradu blíž,<br/>pan král vyhlíží z&#160;okna již;<br/>vychází s&#160;pány svými v&#160;cestu,<br/>přivítá matku i&#160;nevěstu,<br/>zrady netuše.</p>
			<p class="MLP_verse_-0-12- ParaOverride-1">I&#160;byla svatba&#160;— zralý hřích,<br/>panna nevěsta samý smích;<br/>i byly hody, radování,<br/>plesy a&#160;hudby bez ustání<br/>do sedmého dne.</p>
			<p class="MLP_verse_-0-12- ParaOverride-1">A&#160;když zasvítal osmý den,<br/>král musí jíti s&#160;vojsky ven:<br/>„Měj se tu dobře, paní moje,<br/>já jedu do krutého boje,<br/>na nepřítele.</p>
			<p class="MLP_verse_-0-12- ParaOverride-1">Navrátím-li se z&#160;bitvy zpět,<br/>omladne naší lásky květ!<br/>Zatím na věrnou mou památku<br/>hleď sobě pilně kolovrátku,<br/>pilně doma přeď!“</p>
			<p id="_idParaDest-14" class="MLP_uroven3_basne ParaOverride-1">IV.</p>
			<p class="MLP_verse_-0-12- ParaOverride-1">V&#160;hluboké pusté křovině<br/>jak se tam vedlo dívčině?<br/>Šest otevřených proudů bylo,<br/>z&#160;nich se jí živobytí lilo<br/>na zelený mech.</p>
			<p class="MLP_verse_-0-12- ParaOverride-1">Vzešlo jí náhle štěstí moc,<br/>nynčko jí hrozí smrti noc:<br/>tělo již chladne, krev se sedá —<br/>běda té době, běda, běda,<br/>když ji spatřil král!</p>
			<p class="MLP_verse_-0-12- ParaOverride-1">A&#160;tu se z&#160;lesních kdesi skal<br/>stařeček nevídaný vzal:<br/>šedivé vousy po kolena —<br/>to tělo vloživ na ramena,<br/>v&#160;jeskyni je nes.</p>
			<p class="MLP_verse_-0-12- ParaOverride-1">„Vstaň, mé pachole, běž, je chvat,<br/>vezmi ten zlatý kolovrat:<br/>v královském hradě jej prodávej,<br/>za nic jiného však nedávej<br/>nežli za nohy.“&#160;—</p>
			<p class="MLP_verse_-0-12- ParaOverride-1">Pachole v&#160;bráně sedělo,<br/>zlatý kolovrat drželo.<br/>Královna z&#160;okna vyhlížela:<br/>„Kéž bych ten kolovrátek měla<br/>z&#160;ryzího zlata!“</p>
			<p class="MLP_verse_-0-12- ParaOverride-1">„Jděte se, matko, pozeptat,<br/>zač je ten zlatý kolovrat?“ —<br/>„Kupte, paničko, drahý není,<br/>můj otec příliš nevycení:<br/>za dvě nohy jest.“</p>
			<p class="MLP_verse_-0-12- ParaOverride-1">„Za nohy? ajaj, divná věc!<br/>Ale já chci jej míti přec:<br/>jděte, mamičko, do komory,<br/>jsou tam ty nohy naší Dory,<br/>dejte mu je zaň.“</p>
			<p class="MLP_verse_-0-12- ParaOverride-1">Pachole nohy přijalo,<br/>do lesa zpátky spěchalo.&#160;—<br/>„Podej mi, chlapče, živé vody,<br/>nechť bude tělo beze škody,<br/>jako bývalo.“</p>
			<p class="MLP_verse_-0-12- ParaOverride-1">A&#160;ránu k&#160;ráně přiložil,<br/>a&#160;v&#160;nohou oheň zas ožil;<br/>a v&#160;jeden celek srostlo tělo,<br/>jako by vždycky bylo celo,<br/>bez porušení.</p>
			<p class="MLP_verse_-0-12- ParaOverride-1">„Jdi, mé pachole, k&#160;polici,<br/>vezmi tu zlatou přeslici:<br/>v královském hradě ji prodávej,<br/>za nic jiného však nedávej<br/>nežli za ruce.“&#160;—</p>
			<p class="MLP_verse_-0-12- ParaOverride-1">Pachole v&#160;bráně sedělo,<br/>přeslici v&#160;rukou drželo.<br/>Královna z&#160;okna vyhlížela:<br/>„Och, kéž bych tu přesličku měla<br/>ke kolovrátku!</p>
			<p class="MLP_verse_-0-12- ParaOverride-1">Vstaňte, mamičko, z&#160;lavice,<br/>ptejte se, zač ta přeslice?“&#160;—<br/>„Kupte, paničko, drahá není,<br/>můj otec příliš nevycení,<br/>za dvě ruce jest.“</p>
			<p class="MLP_verse_-0-12- ParaOverride-1">„Za ruce!? divná, divná věc!<br/>Ale já ji chci míti přec:<br/>jděte, mamičko, do komory,<br/>jsou tam ty ruce naší Dory,<br/>přineste mu je.“</p>
			<p class="MLP_verse_-0-12- ParaOverride-1">Pachole ruce přijalo,<br/>do lesa zpátky spěchalo.&#160;—<br/>„Podej mi, chlapče, živé vody,<br/>nechť bude tělo beze škody,<br/>jako bývalo.“</p>
			<p class="MLP_verse_-0-12- ParaOverride-1">A&#160;ránu k&#160;ráně přiložil,<br/>a&#160;v&#160;rukou oheň zas ožil;<br/>a v&#160;jeden celek srostlo tělo,<br/>jako by vždycky bylo celo,<br/>bez porušení.</p>
			<p class="MLP_verse_-0-12- ParaOverride-1">„Skoč, hochu, na cestu se měj!<br/>Mám zlatý kužel na prodej:<br/>v královském hradě jej prodávej,<br/>za nic jiného však nedávej<br/>nežli za oči.“&#160;—</p>
			<p class="MLP_verse_-0-12- ParaOverride-1">Pachole v&#160;bráně sedělo,<br/>zlatý kuželík drželo.<br/>Královna z&#160;okna vyhlížela:<br/>„Kéž bych ten kuželíček měla<br/>na tu přesličku!</p>
			<p class="MLP_verse_-0-12- ParaOverride-1">Vstaňte, mamičko, jděte zas,<br/>ptejte se, zač ten kužel as?“&#160;—<br/>„Za oči, paní, jinak není,<br/>tak mi dal otec poručení,<br/>za dvě oči jest.“</p>
			<p class="MLP_verse_-0-12- ParaOverride-1">„Za oči!? neslýchaná věc!<br/>A&#160;kdo je, chlapče, tvůj otec?“&#160;—<br/>„Netřeba znáti otce mého:<br/>kdo by ho hledal, nenajde ho,<br/>jinak přijde sám.“&#160;—</p>
			<p class="MLP_verse_-0-12- ParaOverride-1">„Mámo, mamičko, co počít?<br/>A&#160;já ten kužel musím mít!<br/>Jděte tam zase do komory,<br/>jsou tam ty oči naší Dory,<br/>ať je odnese.“</p>
			<p class="MLP_verse_-0-12- ParaOverride-1">Pachole oči přijalo,<br/>do lesa zpátky spěchalo.&#160;—<br/>„Podej mi, chlapče, živé vody,<br/>nechť bude tělo beze škody,<br/>jako kdy prve.“</p>
			<p class="MLP_verse_-0-12- ParaOverride-1">A&#160;oči v&#160;důlky položil,<br/>a&#160;zhaslý oheň zas ožil;<br/>a panna vůkol pohlížela —<br/>však nikoho tu neviděla,<br/>než se samotnu.</p>
			<p id="_idParaDest-15" class="MLP_uroven3_basne ParaOverride-1">V.</p>
			<p class="MLP_verse_-0-12- ParaOverride-1">A&#160;když byly tři neděle,<br/>král jede z&#160;vojny vesele:<br/>„A&#160;jak se máš, má paní milá,<br/>a&#160;zdalis pamětliva byla<br/>mých posledních slov?“</p>
			<p class="MLP_verse_-0-12- ParaOverride-1">„Och, já je v&#160;srdci nosila,<br/>a&#160;hleďte, co jsem koupila:<br/>jediný mezi kolovraty,<br/>přeslici, kužel&#160;— celý zlatý,<br/>vše to z&#160;lásky k&#160;vám!“</p>
			<p class="MLP_verse_-0-12- ParaOverride-1">„Pojď se, má paní, posadit,<br/>upřeď mi z&#160;lásky zlatou nit.“&#160;—<br/>Ke kolovrátku chutě sedla,<br/>jak zatočila, celá zbledla —<br/>běda, jaký zpěv!</p>
			<p class="MLP_verse_-0-12- ParaOverride-1">„Vrrr&#160;— zlou to předeš nit!<br/>Přišla jsi krále ošidit:<br/>nevlastní sestru jsi zabila,<br/>údův a&#160;očí ji zbavila —<br/>vrrr&#160;— zlá to nit!“</p>
			<p class="MLP_verse_-0-12- ParaOverride-1">„Jaký to kolovrátek máš?<br/>A&#160;jak mi divně na něj hráš!<br/>Zahraj mi, paní, ještě znova,<br/>nevím, co chtějí tato slova:<br/>přeď, má paní, přeď!“</p>
			<p class="MLP_verse_-0-12- ParaOverride-1">„Vrrr&#160;— zlou to předeš nit!<br/>Chtěla jsi krále ošidit:<br/>pravou nevěstu jsi zabila<br/>a&#160;sama ses jí učinila —<br/>vrrr&#160;— zlá to nit!“</p>
			<p class="MLP_verse_-0-12- ParaOverride-1">„Hó, strašlivě mi, paní, hráš!<br/>Nejsi tak, jak se býti zdáš!<br/>Zahraj mi, paní, do třetice,<br/>abych uslyšel ještě více:<br/>přeď, má paní, přeď!“</p>
			<p class="MLP_verse_-0-12- ParaOverride-1">„Vrrr&#160;— zlou to předeš nit!<br/>Přišla jsi krále ošidit:<br/>sestra tvá v&#160;lese, v&#160;duté skále,<br/>ukradla jsi jí chotě krále —<br/>vrrr&#160;— zlá to nit!“</p>
			<p class="MLP_verse_-0-12- ParaOverride-1">Jak ta slova král uslyšel,<br/>skočil na vrance, k&#160;lesu jel;<br/>hledal a&#160;volal v&#160;šíré lesy:<br/>„Kdes, má Dorničko, kde jsi, kde jsi?<br/>Kdes, má rozmilá?“&#160;—</p>
			<p id="_idParaDest-16" class="MLP_uroven3_basne ParaOverride-1">VI.</p>
			<p class="MLP_verse_-0-12- ParaOverride-1">Od lesa k&#160;hradu polí lán,<br/>hoj jede, jede s&#160;paní pán;<br/>na vraném bujném jedou koni,<br/>vesele podkovičky zvoní,<br/>na královský hrad.</p>
			<p class="MLP_verse_-0-12- ParaOverride-1">I&#160;přišla svatba zase zpět,<br/>panna nevěsta jako květ;<br/>i byly hody, radování,<br/>hudby a&#160;plesy bez ustání<br/>po tři neděle.</p>
			<p class="MLP_verse_-0-12- ParaOverride-1">A&#160;což ta matka babice?<br/>A&#160;co ta dcera hadice?&#160;—<br/>Hoj, vyjí čtyři vlci v&#160;lese,<br/>každý po jedné noze nese<br/>ze dvou ženských těl.</p>
			<p class="MLP_verse_-0-12- ParaOverride-1">Z&#160;hlavy jim oči vyňaty,<br/>ruce i&#160;nohy uťaty:<br/>co prve panně udělaly,<br/>toho teď na se dočekaly<br/>v&#160;lese hlubokém.</p>
			<p class="MLP_verse_-0-12- ParaOverride-1">A&#160;což ten zlatý kolovrat?<br/>Jakou teď píseň bude hrát?&#160;—<br/>Jen do třetice zahrát přišel,<br/>pak ho již nikdo neuslyšel,<br/>ani nespatřil.</p>
		</div>
</body>
</html>