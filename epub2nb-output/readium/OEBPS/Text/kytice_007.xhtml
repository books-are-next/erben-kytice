<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kytice-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kytice-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_basne ParaOverride-1">Svatební košile</p>
			<p class="MLP_verse_-0-12- ParaOverride-1">Již jedenáctá odbila,<br/>a&#160;lampa ještě svítila,<br/>a&#160;lampa ještě hořela,<br/>co nad klekadlem visela.</p>
			<p class="MLP_verse_-0-12- ParaOverride-1">Na stěně nízké světničky<br/>byl obraz boží rodičky,<br/>rodičky boží s&#160;děťátkem,<br/>tak jako růže s&#160;poupátkem.</p>
			<p class="MLP_verse_-0-12- ParaOverride-1">A&#160;před tou mocnou světicí<br/>viděti pannu klečící:<br/>klečela, líce skloněné,<br/>ruce na prsa složené;<br/>slzy jí z&#160;očí padaly,<br/>želem se ňádra zdvihaly.<br/>A&#160;když slzička upadla,<br/>v&#160;ty bílé ňádra zapadla.</p>
			<p class="MLP_verse_-0-12- ParaOverride-1">„Žel bohu, kde můj tatíček?<br/>Již na něm roste trávníček!<br/>Žel bohu, kde má matička?<br/>Tam leží&#160;— podle tatíčka!<br/>Sestra do roka nežila,<br/>bratra mi koule zabila.</p>
			<p class="MLP_verse_-0-12- ParaOverride-1">Měla jsem, smutná, milého,<br/>život bych dala pro něho!<br/>Do ciziny se obrátil,<br/>potud se ještě nevrátil.</p>
			<p class="MLP_verse_-0-12- ParaOverride-1">Do ciziny se ubíral,<br/>těšil mě, slzy utíral:<br/>‚Zasej, má milá, zasej len,<br/>vzpomínej na mne každý den,<br/>první rok přádla hledívej,<br/>druhý rok plátno polívej,<br/>třetí košile vyšívej:<br/>až ty košile ušiješ,<br/>věneček z&#160;routy poviješ.‘</p>
			<p class="MLP_verse_-0-12- ParaOverride-1">Již jsem košile ušila,<br/>již jsem je v&#160;truhle složila,<br/>již moje routa v&#160;odkvětě:<br/>a milý ještě ve světě,<br/>ve světě šírém, širokém,<br/>co kámen v&#160;moři hlubokém.<br/>Tři léta o&#160;něm ani sluch<br/>živ-li a&#160;zdráv&#160;— zná milý Bůh!</p>
			<p class="MLP_verse_-0-12- ParaOverride-1">Maria, panno přemocná,<br/>ach budiž ty mi pomocna:<br/>vrať mi milého z&#160;ciziny,<br/>květ blaha mého jediný;<br/>milého z&#160;ciziny mi vrať —<br/>aneb život můj náhle zkrať:<br/>u něho život jarý květ —<br/>bez něho však mě mrzí svět.<br/>Maria, matko milosti,<br/>buď pomocnicí v&#160;žalosti!“</p>
			<p class="MLP_verse_-0-12- ParaOverride-1">Pohnul se obraz na stěně —<br/>i vzkřikla panna zděšeně;<br/>lampa, co temně hořela,<br/>prskla a&#160;zhasla docela.<br/>Možná, žeť větru tažení,<br/>možná i&#160;— zlé že znamení!</p>
			<p class="MLP_verse_-0-12- ParaOverride-1">A&#160;slyš, na záspí kroků zvuk<br/>a&#160;na okénko: ťuk, ťuk, ťuk!<br/>„Spíš, má panenko, nebo bdíš?<br/>Hoj, má panenko, tu jsem již!<br/>Hoj, má panenko, co děláš?<br/>A&#160;zdalipak mě ještě znáš,<br/>aneb jiného v&#160;srdci máš?“</p>
			<p class="MLP_verse_-0-12- ParaOverride-1">„Ach můj milý! Ach pro nebe!<br/>Tu dobu myslím na tebe;<br/>na tě jsem vždycky myslila,<br/>za tě se právě modlila!“</p>
			<p class="MLP_verse_-0-12- ParaOverride-1">„Ho, nech modlení&#160;— skoč a&#160;pojď,<br/>skoč a&#160;pojď a&#160;mě doprovoď;<br/>měsíček svítí na cestu:<br/>já přišel pro svou nevěstu.“</p>
			<p class="MLP_verse_-0-12- ParaOverride-1">„Ach proboha! Ach co pravíš?<br/>Kam bychom šli&#160;— tak pozdě již!<br/>Vítr burácí, pustá noc,<br/>počkej jen do dne&#160;— není moc.“</p>
			<p class="MLP_verse_-0-12- ParaOverride-1">„Ho, den je noc, a&#160;noc je den —<br/>ve dne mé oči tlačí sen!<br/>Dřív než se vzbudí kohouti,<br/>musím tě za svou pojmouti.<br/>Jen neprodlévej, skoč a&#160;pojď,<br/>dnes ještě budeš moje choť!“&#160;—</p>
			<p class="MLP_verse_-0-12- ParaOverride-1">Byla noc, byla hluboká,<br/>měsíček svítil z&#160;vysoka<br/>a&#160;ticho, pusto v&#160;dědině,<br/>vítr burácel jedině.</p>
			<p class="MLP_verse_-0-12- ParaOverride-1">A&#160;on tu napřed&#160;— skok a&#160;skok,<br/>a&#160;ona za ním, co jí krok.<br/>Psi houfem ve vsi zavyli,<br/>když ty pocestné zvětřili;<br/>a vyli, vyli divnou věc:<br/>žetě nablízku umrlec!</p>
			<p class="MLP_verse_-0-12- ParaOverride-1">„Pěkná noc, jasná&#160;— v&#160;tu dobu<br/>vstávají mrtví ze hrobů,<br/>a&#160;nežli zvíš, jsou tobě blíž —<br/>má milá, nic se nebojíš?“</p>
			<p class="MLP_verse_-0-12- ParaOverride-1">„Což bych se bála? Tys se mnou,<br/>a&#160;oko boží nade mnou.&#160;—<br/>Pověz, můj milý, řekni přec,<br/>živ-li a&#160;zdráv je tvůj otec?<br/>Tvůj otec a&#160;tvá milá máť,<br/>a&#160;ráda-li mě bude znáť?“</p>
			<p class="MLP_verse_-0-12- ParaOverride-1">„Moc, má panenko, moc se ptáš!<br/>Jen honem pojď&#160;— však uhlídáš.<br/>Jen honem pojď&#160;— čas nečeká<br/>a&#160;cesta naše daleká.<br/>Co máš, má milá, v&#160;pravici?“</p>
			<p class="MLP_verse_-0-12- ParaOverride-1">„Nesu si knížky modlicí.“</p>
			<p class="MLP_verse_-0-12- ParaOverride-1">„Zahoď je pryč, to modlení<br/>je těžší nežli kamení!<br/>Zahoď je pryč, ať lehce jdeš,<br/>jestli mi postačiti chceš.“</p>
			<p class="MLP_verse_-0-12- ParaOverride-1">Knížky jí vzal a&#160;zahodil,<br/>a&#160;byli skokem deset mil.&#160;—</p>
			<p class="MLP_verse_-0-12- ParaOverride-1">A&#160;byla cesta výšinou,<br/>skalami, lesní pustinou;<br/>a v&#160;rokytí a&#160;v&#160;úskalí<br/>divoké feny štěkaly;<br/>a kulich hlásal pověsti:<br/>žetě nablízku neštěstí.&#160;—</p>
			<p class="MLP_verse_-0-12- ParaOverride-1">A&#160;on vždy napřed&#160;— skok a&#160;skok,<br/>a&#160;ona za ním, co jí krok.<br/>Po šípkoví a&#160;po skalí<br/>ty bílé nohy šlapaly;<br/>a na hloží a&#160;křemení<br/>zůstalo krve znamení.</p>
			<p class="MLP_verse_-0-12- ParaOverride-1">„Pěkná noc, jasná&#160;— v&#160;tento čas<br/>mrtví s&#160;živými chodí zas;<br/>a nežli zvíš, jsou tobě blíž —<br/>má milá, nic se nebojíš?“</p>
			<p class="MLP_verse_-0-12- ParaOverride-1">„Což bych se bála? Tys se mnou<br/>a&#160;ruka Páně nade mnou.&#160;—<br/>Pověz, můj milý, řekni jen,<br/>jak je tvůj domek upraven?<br/>čistá světnička? veselá?<br/>a&#160;zdali blízko kostela?“</p>
			<p class="MLP_verse_-0-12- ParaOverride-1">„Moc, má panenko, moc se ptáš!<br/>Však ještě dnes to uhlídáš.<br/>Jen honem pojď&#160;— čas utíká<br/>a&#160;dálka ještě veliká.&#160;—<br/>Co máš, má milá, za pasem?“</p>
			<p class="MLP_verse_-0-12- ParaOverride-1">„Růženec s&#160;sebou vzala jsem.“</p>
			<p class="MLP_verse_-0-12- ParaOverride-1">„Ho, ten růženec z&#160;klokočí<br/>jako had tebe otočí!<br/>Zúží tě, stáhne tobě dech:<br/>zahoď jej pryč&#160;— neb máme spěch!“</p>
			<p class="MLP_verse_-0-12- ParaOverride-1">Růženec popad, zahodil,<br/>a&#160;byli skokem dvacet mil.&#160;—</p>
			<p class="MLP_verse_-0-12- ParaOverride-1">A&#160;byla cesta nížinou,<br/>přes vody, luka, bažinou;<br/>a po bažině, po sluji<br/>modrá světélka laškují:<br/>dvě řady, devět za sebou,<br/>jako když s&#160;tělem k&#160;hrobu jdou;<br/>a žabí havěť v&#160;potoce<br/>pohřební píseň skřehoce.&#160;—</p>
			<p class="MLP_verse_-0-12- ParaOverride-1">A&#160;on vždy napřed&#160;— skok a&#160;skok,<br/>a&#160;jí za ním již slábne krok.<br/>Ostřice dívku ubohou<br/>břitvami řeže do nohou;<br/>a to kapradí zelené<br/>je krví její zbarvené.</p>
			<p class="MLP_verse_-0-12- ParaOverride-1">„Pěkná noc, jasná&#160;— v&#160;tu dobu<br/>spěchají živí ke hrobu;<br/>a nežli zvíš, jsi hrobu blíž —<br/>má milá, nic se nebojíš?“</p>
			<p class="MLP_verse_-0-12- ParaOverride-1">„Ach nebojím, vždyť tys se mnou<br/>a&#160;vůle Páně nade mnou!<br/>Jen ustaň málo v&#160;pospěchu,<br/>jen popřej málo oddechu.<br/>Duch slábne, nohy klesají<br/>a&#160;k&#160;srdci nože bodají!“</p>
			<p class="MLP_verse_-0-12- ParaOverride-1">„Jen pojď a&#160;pospěš, děvče mé,<br/>však brzo již tam budeme.<br/>Hosté čekají, čeká kvas,<br/>a&#160;jako střela letí čas.&#160;—<br/>Co to máš na té tkaničce,<br/>na krku na té tkaničce?“</p>
			<p class="MLP_verse_-0-12- ParaOverride-1">„To křížek po mé matičce.“</p>
			<p class="MLP_verse_-0-12- ParaOverride-1">„Hoho, to zlato proklaté<br/>má hrany ostře špičaté!<br/>Bodá tě&#160;— a&#160;mě nejinak,<br/>zahoď to, budeš jako pták!“</p>
			<p class="MLP_verse_-0-12- ParaOverride-1">Křížek utrh a&#160;zahodil,<br/>a&#160;byli skokem třicet mil.&#160;—</p>
			<p class="MLP_verse_-0-12- ParaOverride-1">Tu na planině široké<br/>stavení stojí vysoké;<br/>úzká a&#160;dlouhá okna jsou<br/>a&#160;věž se zvonkem nad střechou.</p>
			<p class="MLP_verse_-0-12- ParaOverride-1">„Hoj, má panenko, tu jsme již!<br/>Nic, má panenko, nevidíš?“</p>
			<p class="MLP_verse_-0-12- ParaOverride-1">„Ach proboha! ten kostel snad?“</p>
			<p class="MLP_verse_-0-12- ParaOverride-1">„To není kostel, to můj hrad!“</p>
			<p class="MLP_verse_-0-12- ParaOverride-1">„Ten hřbitov&#160;— a&#160;těch křížů řad?“</p>
			<p class="MLP_verse_-0-12- ParaOverride-1">„To nejsou kříže, to můj sad!<br/>Hoj, má panenko, na mě hleď<br/>a&#160;skoč vesele přes tu zeď!“</p>
			<p class="MLP_verse_-0-12- ParaOverride-1">„Ó nech mne již, ó nech mne tak!<br/>Divý a&#160;hrozný je tvůj zrak;<br/>tvůj dech otravný jako jed,<br/>a&#160;tvoje srdce tvrdý led!“</p>
			<p class="MLP_verse_-0-12- ParaOverride-1">„Nic se, má milá, nic neboj!<br/>Veseloť u&#160;mne, všeho hoj:<br/>masa dost&#160;— ale bez krve,<br/>dnes bude jinak poprvé!&#160;—<br/>Co máš v&#160;uzlíku, má milá?“</p>
			<p class="MLP_verse_-0-12- ParaOverride-1">„Košile, co jsem ušila.“</p>
			<p class="MLP_verse_-0-12- ParaOverride-1">„Netřeba jich víc nežli dvě:<br/>ta jedna tobě, druhá mně.“</p>
			<p class="MLP_verse_-0-12- ParaOverride-1">Uzlík jí vzal a&#160;s&#160;chechtotem<br/>přehodil na hrob za plotem.<br/>„Nic ty se neboj, na mě hleď<br/>a&#160;skoč za uzlem přes tu zeď.“</p>
			<p class="MLP_verse_-0-12- ParaOverride-1">„Však jsi ty vždy byl přede mnou<br/>a&#160;já za tebou cestou zlou;<br/>však jsi byl napřed po ten čas:<br/>skoč a&#160;ukaž mi cestu zas!“</p>
			<p class="MLP_verse_-0-12- ParaOverride-1">Skokem přeskočil ohradu,<br/>nic nepomyslil na zradu;<br/>skočil do výše sáhů pět —<br/>jí však již venku nevidět:<br/>jenom po bílém obleku<br/>zablesklo se jest v&#160;útěku,<br/>a&#160;schrána její blízko dost —<br/>nenadál se zlý její host!</p>
			<p class="MLP_verse_-0-12- ParaOverride-1">Stojíť tu, stojí komora:<br/>nizoučké dvéře&#160;— závora;<br/>zavrzly dvéře za pannou<br/>a&#160;závora jí ochranou.<br/>Stavení skrovné, bez oken,<br/>měsíc lištami šeřil jen;<br/>stavení pevné jako klec,<br/>a&#160;v&#160;něm na prkně&#160;— umrlec.</p>
			<p class="MLP_verse_-0-12- ParaOverride-1">Hoj, jak se venku vzmáhá hluk,<br/>hrobových oblud mocný pluk;<br/>šumí a&#160;kolem klapají<br/>a&#160;takto píseň skuhrají:</p>
			<p class="MLP_verse_-0-12- ParaOverride-1">„Tělu do hrobu přísluší,<br/>běda, kdos nedbal o&#160;duši!“</p>
			<p class="MLP_verse_-0-12- ParaOverride-1">A&#160;tu na dvéře: buch, buch, buch!<br/>burácí zvenčí její druh:<br/>„Vstávej, umrlče, nahoru,<br/>odstrč mi tam tu závoru!“</p>
			<p class="MLP_verse_-0-12- ParaOverride-1">A&#160;mrtvý oči otvírá,<br/>a&#160;mrtvý oči protírá,<br/>sbírá se, hlavu pozvedá<br/>a&#160;půlkolem se ohlédá.</p>
			<p class="MLP_verse_-0-12- ParaOverride-1">„Bože svatý, rač pomoci,<br/>nedej mne ďáblu do moci!&#160;—<br/>Ty mrtvý, lež a&#160;nevstávej,<br/>pánbůh ti pokoj věčný dej!“</p>
			<p class="MLP_verse_-0-12- ParaOverride-1">A&#160;mrtvý hlavu položiv,<br/>zamhouřil oči jako dřív.&#160;—</p>
			<p class="MLP_verse_-0-12- ParaOverride-1">A&#160;tu poznovu&#160;— buch, buch, buch!<br/>silněji tluče její druh:<br/>„Vstávej, umrlče, nahoru,<br/>otevři mi svou komoru!“</p>
			<p class="MLP_verse_-0-12- ParaOverride-1">A&#160;na ten hřmot a&#160;na ten hlas<br/>mrtvý se zdvihá z&#160;prkna zas<br/>a&#160;rámě ztuhlé naměří<br/>tam, kde závora u&#160;dveří.</p>
			<p class="MLP_verse_-0-12- ParaOverride-1">„Spas duši, Kriste Ježíši,<br/>smiluj se v&#160;bídě nejvyšší!&#160;—<br/>Ty mrtvý, nevstávej a&#160;lež;<br/>pánbůh tě potěš&#160;— a&#160;mne též!“</p>
			<p class="MLP_verse_-0-12- ParaOverride-1">A&#160;mrtvý zas se položiv,<br/>natáhnul údy jako dřív.&#160;—</p>
			<p class="MLP_verse_-0-12- ParaOverride-1">A&#160;znova venku: buch, buch, buch!<br/>až panně mizí zrak i&#160;sluch!<br/>„Vstávej, umrlče, hola hou,<br/>a&#160;podej mi sem tu živou!“</p>
			<p class="MLP_verse_-0-12- ParaOverride-1">Ach běda, běda děvčeti!<br/>Umrlý vstává potřetí<br/>a&#160;velké, kalné své oči<br/>na poloumrtvou otočí.</p>
			<p class="MLP_verse_-0-12- ParaOverride-1">„Maria Panno, při mně stůj,<br/>u&#160;syna svého oroduj!<br/>Nehodně jsem tě prosila:<br/>ach odpusť, co jsem zhřešila!<br/>Maria, matko milosti,<br/>z&#160;té moci zlé mě vyprosti.“</p>
			<p class="MLP_verse_-0-12- ParaOverride-1">A&#160;slyš, tu právě nablízce<br/>kokrhá kohout ve vísce;<br/>a za ním, co ta dědina,<br/>všecka kohoutí družina.</p>
			<p class="MLP_verse_-0-12- ParaOverride-1">Tu mrtvý, jak se postavil,<br/>pádem se na zem povalil,<br/>a&#160;venku ticho&#160;— ani ruch:<br/>zmizel dav, i&#160;zlý její druh.&#160;—</p>
			<p class="MLP_verse_-0-12- ParaOverride-1">Ráno když lidé na mši jdou,<br/>v&#160;úžasu státi zůstanou:<br/>hrob jeden dutý nahoře,<br/>panna v&#160;umrlčí komoře<br/>a&#160;na každičké mohyle<br/>útržek z&#160;nové košile.&#160;—</p>
			<p class="MLP_verse_-0-12- ParaOverride-1">* * *</p>
			<p class="MLP_verse_-0-12- ParaOverride-1">Dobře ses, panno, radila,<br/>na Boha že jsi myslila<br/>a&#160;druha zlého odbyla!<br/>Bys byla jinak jednala,<br/>zle bysi byla skonala:<br/>tvé tělo bílé, spanilé,<br/>bylo by co ty košile!</p>
		</div>
</body>
</html>