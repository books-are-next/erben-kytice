<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kytice-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kytice-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-35" class="MLP_uroven2_basne ParaOverride-1">Vrba</p>
			<p class="MLP_verse_-0-12- ParaOverride-1">Ráno sedá ke snídani,<br/>táže se své mladé paní:</p>
			<p class="MLP_verse_-0-12- ParaOverride-1">„Paní moje, paní milá,<br/>vždycky upřímná jsi byla,</p>
			<p class="MLP_verse_-0-12- ParaOverride-1">vždycky upřímná jsi byla —<br/>jednohos mi nesvěřila.</p>
			<p class="MLP_verse_-0-12- ParaOverride-1">Dvě léta jsme spolu nyní —<br/>jedno nepokoj mi činí.</p>
			<p class="MLP_verse_-0-12- ParaOverride-1">Paní moje, milá paní,<br/>jaké je to tvoje spaní?</p>
			<p class="MLP_verse_-0-12- ParaOverride-1">Večer lehneš zdráva, svěží,<br/>v&#160;noci tělo mrtvo leží.</p>
			<p class="MLP_verse_-0-12- ParaOverride-1">Ani ruchu, ani sluchu,<br/>ani zdání o&#160;tvém duchu.</p>
			<p class="MLP_verse_-0-12- ParaOverride-1">Studené jest to tvé tělo,<br/>jak by zpráchnivěti chtělo.</p>
			<p class="MLP_verse_-0-12- ParaOverride-1">Aniž to maličké dítě,<br/>hořce plačíc, probudí tě.&#160;—</p>
			<p class="MLP_verse_-0-12- ParaOverride-1">Paní moje, paní zlatá,<br/>zdali nemocí jsi jata?</p>
			<p class="MLP_verse_-0-12- ParaOverride-1">Jest-li nemoc ta závada,<br/>nechať přijde moudrá rada.</p>
			<p class="MLP_verse_-0-12- ParaOverride-1">V&#160;poli mnoho bylin stojí,<br/>snad některá tebe zhojí.</p>
			<p class="MLP_verse_-0-12- ParaOverride-1">Pakli v&#160;býlí není síly,<br/>mocné slovo neomýlí.</p>
			<p class="MLP_verse_-0-12- ParaOverride-1">Mocné slovo mračna vodí,<br/>v&#160;bouři líté chrání lodi.</p>
			<p class="MLP_verse_-0-12- ParaOverride-1">Mocné slovo ohni káže,<br/>skálu zdrtí, draka sváže.</p>
			<p class="MLP_verse_-0-12- ParaOverride-1">Jasnou hvězdu strhne z&#160;nebe:<br/>slovo mocné zhojí tebe.“&#160;—</p>
			<p class="MLP_verse_-0-12- ParaOverride-1">„Ó pane můj, milý pane,<br/>nechtěj dbáti řeči plané.</p>
			<p class="MLP_verse_-0-12- ParaOverride-1">Co souzeno při zrození,<br/>tomu nikdež léku není.</p>
			<p class="MLP_verse_-0-12- ParaOverride-1">Co Sudice komu káže,<br/>slovo lidské nerozváže!</p>
			<p class="MLP_verse_-0-12- ParaOverride-1">Ač bezduchá na svém loži,<br/>vždy jsem přece v&#160;moci boží.</p>
			<p class="MLP_verse_-0-12- ParaOverride-1">Vždy jsem přece v&#160;boží moci,<br/>jenž mne chrání každé noci.</p>
			<p class="MLP_verse_-0-12- ParaOverride-1">Ač co mrtvé mi je spáti,<br/>ráno duch se zase vrátí.</p>
			<p class="MLP_verse_-0-12- ParaOverride-1">Ráno zdráva vstáti mohu:<br/>protož poruč pánu bohu!“&#160;—</p>
			<p class="MLP_verse_-0-12- ParaOverride-1">Darmo, paní, jsou tvá slova,<br/>pán úmysl jiný chová.</p>
			<p class="MLP_verse_-0-12- ParaOverride-1">Sedí babka při ohnisku,<br/>měří vodu z&#160;misky v&#160;misku,</p>
			<p class="MLP_verse_-0-12- ParaOverride-1">dvanáct misek v&#160;jedné řadě:<br/>pán u&#160;baby na poradě.</p>
			<p class="MLP_verse_-0-12- ParaOverride-1">„Slyšíš, matko, ty víš mnoho:<br/>víš, co potkati má koho,</p>
			<p class="MLP_verse_-0-12- ParaOverride-1">víš, kde se čí nemoc rodí,<br/>kudy smrtná žena chodí.</p>
			<p class="MLP_verse_-0-12- ParaOverride-1">Pověz ty mi zjevně nyní,<br/>co se s&#160;mojí paní činí?</p>
			<p class="MLP_verse_-0-12- ParaOverride-1">Večer lehne zdráva, svěží,<br/>v&#160;noci tělo mrtvo leží,</p>
			<p class="MLP_verse_-0-12- ParaOverride-1">ani ruchu, ani sluchu,<br/>ni zdání o&#160;jejím duchu;</p>
			<p class="MLP_verse_-0-12- ParaOverride-1">studené jest její tělo,<br/>jak by zpráchnivěti chtělo.“&#160;—</p>
			<p class="MLP_verse_-0-12- ParaOverride-1">„Kterak nemá mrtva býti,<br/>když má jen půl živobytí?</p>
			<p class="MLP_verse_-0-12- ParaOverride-1">Ve dne s&#160;tebou živa v&#160;domě,<br/>v&#160;noci duše její v&#160;stromě.</p>
			<p class="MLP_verse_-0-12- ParaOverride-1">Jdi k&#160;potoku pod oborou,<br/>najdeš vrbu s&#160;bílou korou;</p>
			<p class="MLP_verse_-0-12- ParaOverride-1">žluté proutí roste na ní:<br/>s tou je <span class="MLP_znak_kurziva_11b">duše</span> tvojí paní!“&#160;—</p>
			<p class="MLP_verse_-0-12- ParaOverride-1">„Nechtěl jsem já paní míti,<br/>aby s&#160;vrbou měla žíti;</p>
			<p class="MLP_verse_-0-12- ParaOverride-1">paní má ať se mnou žije<br/>a&#160;vrba ať v&#160;zemi hnije.“&#160;—</p>
			<p class="MLP_verse_-0-12- ParaOverride-1">Vzal sekeru na ramena,<br/>uťal vrbu od kořena;</p>
			<p class="MLP_verse_-0-12- ParaOverride-1">padla těžce do potoka,<br/>zašuměla od hluboka,</p>
			<p class="MLP_verse_-0-12- ParaOverride-1">zašuměla, zavzdychala,<br/>jak by matka skonávala,</p>
			<p class="MLP_verse_-0-12- ParaOverride-1">jak by matka umírajíc,<br/>po dítku se ohlédajíc.&#160;—</p>
			<p class="MLP_verse_-0-12- ParaOverride-1">„Jaký shon to k&#160;mému domu?<br/>Komu zní hodinka, komu?“&#160;—</p>
			<p class="MLP_verse_-0-12- ParaOverride-1">„Umřela tvá paní milá,<br/>jak by kosou sťata byla;</p>
			<p class="MLP_verse_-0-12- ParaOverride-1">zdráva chodíc při své práci,<br/>padla, jako strom se skácí;</p>
			<p class="MLP_verse_-0-12- ParaOverride-1">zavzdychala umírajíc,<br/>po dítku se ohlédajíc.“&#160;—</p>
			<p class="MLP_verse_-0-12- ParaOverride-1">„Ó běda mi, běda, běda,<br/>paní zabil jsem nevěda,</p>
			<p class="MLP_verse_-0-12- ParaOverride-1">a z&#160;děťátka v&#160;túž hodinu<br/>učinil jsem sirotinu!</p>
			<p class="MLP_verse_-0-12- ParaOverride-1">Ó ty vrbo, vrbo bílá,<br/>což jsi ty mne zarmoutila!</p>
			<p class="MLP_verse_-0-12- ParaOverride-1">Vzalas mi půl živobytí:<br/>co mám s&#160;tebou učiniti?“&#160;—</p>
			<p class="MLP_verse_-0-12- ParaOverride-1">„Dej mne z&#160;vody vytáhnouti,<br/>osekej mé žluté proutí;</p>
			<p class="MLP_verse_-0-12- ParaOverride-1">dej prkének nařezati,<br/>kolébku z&#160;nich udělati;</p>
			<p class="MLP_verse_-0-12- ParaOverride-1">na kolébku vlož děťátko,<br/>ať nepláče ubožátko.</p>
			<p class="MLP_verse_-0-12- ParaOverride-1">Když se bude kolébati,<br/>matka bude je chovati.</p>
			<p class="MLP_verse_-0-12- ParaOverride-1">Proutí zasaď podle vody,<br/>by nevzalo žádné škody.</p>
			<p class="MLP_verse_-0-12- ParaOverride-1">Až doroste hoch maličký,<br/>bude řezat píšťaličky;</p>
			<p class="MLP_verse_-0-12- ParaOverride-1">na píšťalku bude pěti —<br/>se svou matkou rozprávěti!“</p>
		</div>
</body>
</html>