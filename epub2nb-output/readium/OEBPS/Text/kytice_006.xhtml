<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kytice-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kytice-3" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="MLP_uroven2_basne ParaOverride-1">Poklad</p>
			<p id="_idParaDest-3" class="MLP_uroven3_basne ParaOverride-3">I.</p>
			<p class="MLP_verse_-0-12- ParaOverride-1">Na pahorku mezi buky<br/>kostelíček s&#160;věží nízkou;<br/>z věže pak slyšeti zvuky<br/>hájem a&#160;sousední vískou.<br/>Není zvuk to zvonka jemný,<br/>tratící se v&#160;blízké stráně:<br/>dřevatě to rachot temný,<br/>zvoucí lid do chrámu Páně.</p>
			<p class="MLP_verse_-0-12- ParaOverride-1">A&#160;tu z&#160;vísky k&#160;boží slávě<br/>vzhůru běží zástup hojný:<br/>veský lid to bohabojný,<br/>a&#160;dnes Velký pátek právě.</p>
			<p class="MLP_verse_-0-12- ParaOverride-1">V&#160;chrámě truchlo: holé stěny;<br/>oltář černá rouška kryje,<br/>na roušce kříž upevněný;<br/>v kůru zpívají pašije.</p>
			<p class="MLP_verse_-0-12- ParaOverride-1">A&#160;hle, co se bělá v&#160;lese,<br/>v&#160;černém lese za potokem?<br/>Nějaká to veská žena,<br/>ana v&#160;náručí cos nese.<br/>I&#160;jde rychlým žena krokem,<br/>svátečně jsouc oblečena,<br/>tam tou strání za potokem —<br/>pacholátko malé nese.</p>
			<p class="MLP_verse_-0-12- ParaOverride-1">Běží žena, dolů běží,<br/>pospíchá do chrámu Páně:<br/>tuť nablízku lesní stráně<br/>kostel na pahorku leží.<br/>A&#160;v&#160;úvale ku potoku<br/>náhle ubystřuje kroků;<br/>neb jak větřík volně věje,<br/>z&#160;kostela slyšeti pění:<br/>v kůru tam se právě pěje<br/>Krista Pána umučení.<br/>Běží, běží podle skály:<br/>„Co to? Mám-li věřit oku?<br/>Což mne moje smysly šálí?“<br/>Stane, ohlíží se kolem —<br/>rychle kroky zpět obrací,<br/>stane zase, zas se vrací&#160;—<br/>„Tam ten les, a&#160;zde ty klesty,<br/>tamto vede cesta polem —<br/>vždyť jsem nezbloudila z&#160;cesty!<br/>Bože, co se se mnou děje!<br/>což zde nejsem u&#160;kamena?<br/>Jaká se tu stala změna!“<br/>Zase stojí, zase spěje,<br/>celá jsouci udivena,<br/>oči rukou si protírá,<br/>o&#160;krok blíže se ubírá:<br/>„Bože, jaká to tu změna!“</p>
			<p class="MLP_verse_-0-12- ParaOverride-1">Tu, kde z&#160;divokého klestu,<br/>od kostela tři sta kroků,<br/>veliký čněl kámen v&#160;cestu,<br/>co se nyní jeví oku?<br/>Jeví se tu ženě, jeví<br/>vchodem vršek otevřený —<br/>vysvětliti sobě neví —<br/>kámen v&#160;cestu postavený,<br/>postavená celá skála<br/>jakby od věků zde stála.<br/>Jeví se tu, jeví ženě<br/>chodba pod zemí, co síně<br/>vyklenutá ve křemeně;<br/>a tam, klenba kde se tratí,<br/>ve tmavém pahorku klíně,<br/>jakýs plamen znamenati.<br/>I&#160;hoří to jasnoběle,<br/>jako v&#160;noci svit měsíčka;<br/>i zaplává rudoskvěle<br/>jak by západ to sluníčka.</p>
			<p class="MLP_verse_-0-12- ParaOverride-1">I&#160;vidouc to žena žasne,<br/>a&#160;ke vchodu až pokročí,<br/>a&#160;zastíníc dlaní oči,<br/>hledí v&#160;ono místo jasné.<br/>„Bože, jak se to tam svítí!“<br/>Oči rukou si protírá,<br/>o&#160;krok blíže se ubírá:<br/>„Jak se to tam divně svítí!<br/>Co to asi může býti?“<br/>Dále jíti však se bojí<br/>hledíc tam, a&#160;venku stojí.</p>
			<p class="MLP_verse_-0-12- ParaOverride-1">A&#160;co váhá, a&#160;co stojí,<br/>v&#160;klenbu patříc neustále,<br/>mizí bázeň za pohledem,<br/>zvědavost ji pudí předem,<br/>a&#160;žena se béře dále.<br/>Krok za krokem&#160;— a&#160;vždy dále<br/>mocně ji to jíti pudí;<br/>krok za krokem&#160;— a&#160;ve skále<br/>jen se spící ohlas budí.<br/>A&#160;čím dál přichází žena,<br/>stále divná roste záře.<br/>Jižjiž končí se sklepení:<br/>avšak žena omráčena<br/>rukou zakrývá si tváře,<br/>přímo patřit možné není.<br/>Vidí, vidí&#160;— co zde vidí,<br/>kdy to viděl který z&#160;lidí?<br/>Tolik krásy, tolik blesku<br/>mní uzříti jen v&#160;nebesku!</p>
			<p class="MLP_verse_-0-12- ParaOverride-1">Dvéře tu jsou otevřeny<br/>do nejskvělejšího sálu;<br/>zlatem jen se svítí stěny,<br/>strop rubíny vyložený,<br/>pod ním sloupy ze křišťálu.<br/>Z&#160;obojí pak strany dveří<br/>na podlaze mramorové —<br/>kdo neviděl, neuvěří —<br/>hoří, hoří dva ohňové;<br/>dva ohňové tuto hoří,<br/>nic jich blesku neumoří:<br/>nade stříbrem po levici<br/>lunou oheň vzhůru plane,<br/>nade zlatem po pravici<br/>sluncem pláti neustane.<br/>Planou ohně, jizba plane,<br/>obalena září jasnou;<br/>a dokud tu poklad stane,<br/>plamenové nevyhasnou,<br/>nic jich blesku neumoří.</p>
			<p class="MLP_verse_-0-12- ParaOverride-1">Na prahu tu žena stojí,<br/>celá stojí oslepena;<br/>očí pozdvihnout se bojí,<br/>nemůž zříti do plamena.<br/>Na levici dítě nese,<br/>pravou levé mne si oko;<br/>a když trochu ohlídne se,<br/>osmělí a&#160;vzpamatuje,<br/>vzdychne sobě přehluboko<br/>a&#160;tak v&#160;duši své rokuje:<br/>„Milý bože, co já zkusím<br/>na tom světě nouze, hladu!<br/>Bídně život chránit musím —<br/>a zde tolik těch pokladů!<br/>Tolik stříbra, tolik zlata<br/>v&#160;podzemní tu leží skrejši!<br/>Jenom hrstku z&#160;té hromady —<br/>a já byla bych bohata,<br/>a&#160;byla bych nejšťastnější,<br/>já i&#160;moje dítě tady!“</p>
			<p class="MLP_verse_-0-12- ParaOverride-1">A&#160;co myslí, a&#160;co stojí,<br/>ohroženější se stane;<br/>svatým křížem se ozbrojí<br/>a&#160;jde, kde to běle plane.<br/>Jde a&#160;stříbra kousek zdvihne,<br/>avšak zase tam položí;<br/>zdvihne zas a&#160;je prohlíží,<br/>jeho blesk a&#160;jeho tíži —<br/>a zdali je zas položí?<br/>Ne, již v&#160;klíně jí se mihne.<br/>A&#160;zdařením tím smělejší:<br/>„Jistě toto prst je boží,<br/>poklad ukázal mi v&#160;skrejši,<br/>chce, bych byla oblažena:<br/>i zhřešiti bych musela,<br/>bych jím pohrdnouti měla!“</p>
			<p class="MLP_verse_-0-12- ParaOverride-1">Takto k&#160;sobě mluvíc žena,<br/>chlapce na zem z&#160;ruky složí,<br/>klekne a&#160;klín rozestírá,<br/>chutě z&#160;hromady nabírá<br/>a&#160;do klína stříbro skládá:<br/>„Jistě toto prst je boží,<br/>jenž nás obohatit žádá!“<br/>Béře, béře ze hromady —<br/>klín již plný, sotva vstává,<br/>ještě v&#160;šátek sobě dává,<br/>tak ji mámí stříbra vnady!<br/>A&#160;když již chce odtud jíti:<br/>ach, zde ještě pacholete!<br/>Jak je ke vší tíži vzíti?<br/>Pacholátko již dvouleté;<br/>vysypati zase štěstí<br/>nezdá se jí dobré býti;<br/>obého pak nemůž nésti.</p>
			<p class="MLP_verse_-0-12- ParaOverride-1">A&#160;hle, stříbro matka nese!<br/>Dítě se tu na ni třese:<br/>„Mama!“ volá, „mama, mama!“<br/>chytajíc ji ručinkama.<br/>„Mlč, synáčku! Mlč, mlč, hochu!<br/>počkej tuto jenom trochu,<br/>hned tu bude zase máma!“</p>
			<p class="MLP_verse_-0-12- ParaOverride-1">A&#160;již běží, síní běží,<br/>již i&#160;síně za ní leží;<br/>přes potok, po stráni k&#160;lesu<br/>spěchá žena ve svém plesu.<br/>A&#160;než malá ušla chvíle,<br/>prázdná zpátky zas pospíchá;<br/>a ve potu, sotva dýchá,<br/>stane zase již u&#160;cíle.</p>
			<p class="MLP_verse_-0-12- ParaOverride-1">A&#160;jak vítr zlehka věje,<br/>z&#160;kostela slyšeti pění:<br/>v kůru tam se právě pěje<br/>Krista Pána umučení.</p>
			<p class="MLP_verse_-0-12- ParaOverride-1">A&#160;jak síní v&#160;jizbu spěje:<br/>„Haha, mama! Haha, mama!“<br/>radostně se dítě směje,<br/>potleskujíc ručinkama.</p>
			<p class="MLP_verse_-0-12- ParaOverride-1">Nedbátě však matka na to,<br/>běžíc ve stranu protější:<br/>kovu blesk je jí milejší,<br/>z&#160;kovů nejmilejší zlato.<br/>Klekne a&#160;klín rozestírá,<br/>chutě z&#160;hromady nabírá<br/>a&#160;do klína zlato skládá.<br/>Klín již plný, sotva vstává —<br/>ještě v&#160;šátek sobě dává!<br/>Ó jak jí tu srdce skáče,<br/>jak je štěstí svému ráda!</p>
			<p class="MLP_verse_-0-12- ParaOverride-1">A&#160;když zlato matka nese,<br/>dítě se tu na ni třese,<br/>třese a&#160;žalostně pláče:<br/>„Mama, mama! Ach, ach, mama!“<br/>chytajíc ji ručinkama.<br/>„Mlč, synáčku! mlč, mlč, hochu!<br/>počkej jenom ještě trochu.“<br/>A&#160;k&#160;dítěti se nakloní<br/>a&#160;do klína rukou sáhne.<br/>dva peníze ven vytáhne,<br/>o&#160;peníz penízem zvoní:<br/>„Hle hleď, co to má maminka!<br/>cincin! slyšíš, jak to cinká?“<br/>Avšak dítě stále pláče —<br/>jí radostí srdce skáče.</p>
			<p class="MLP_verse_-0-12- ParaOverride-1">A&#160;do klína opět sáhne,<br/>plnou zlata hrst vytáhne,<br/>vloží dítěti do klínka:<br/>„Hle hleď, co ti dá maminka!<br/>Mlč, synáčku! Mlč, mlč, hochu:<br/>cincin! poslyš, jak to cinká!<br/>Počkej jenom ještě trochu,<br/>hned se vrátí zas maminka.<br/>Hrej si pěkně, hrej, děťátko,<br/>počkej ještě jen drobátko.“</p>
			<p class="MLP_verse_-0-12- ParaOverride-1">A&#160;již běží, síní běží,<br/>na dítě se neohlíží;<br/>a již síně za ní leží,<br/>již se ku potoku blíží;<br/>přes potok, po stráni v&#160;plesu<br/>drahý poklad nese k&#160;lesu,<br/>a&#160;již stojí s&#160;ním před chýží.</p>
			<p class="MLP_verse_-0-12- ParaOverride-1">„Hoj, ty chýže, sprostá chýže,<br/>brzy měj se dobře tady!<br/>Co mě k&#160;tobě nyní víže?<br/>Nenalézám v&#160;tobě vnady!<br/>Půjdu pryč z&#160;těch tmavých lesů,<br/>z&#160;té otcovské střechy chudé;<br/>jinde štěstí své ponesu,<br/>jinde moje bydlo bude!<br/>Půjdu, půjdu z&#160;toho kraje,<br/>radostná mi odtud cesta,<br/>půjdu, když mi štěstí zraje,<br/>do velkého půjdu města;<br/>koupím sobě země, hrady,<br/>co paní mě budou ctíti:<br/>měj se dobře, chyžko, tady,<br/>nebudu já v&#160;tobě žíti!<br/>Nejsemť již ta chudá vdova,<br/>péči nesouc v&#160;noci ve dne:<br/>ejhle v&#160;klínu&#160;—“ na ta slova<br/>s&#160;potěšením tam pohledne.&#160;—<br/>Ó kéž byla nepohledla!<br/>Leknutím tu celá zbledla,<br/>leknutím se třese celá,<br/>div na místě neomdlela.<br/>Vidí, vidí&#160;— ha, co vidí,<br/>sama tomu sotva věří!<br/>Do zpukřelých vrazí dveří,<br/>vrazí, kde truhlice byla,<br/>v&#160;kterou stříbro uložila.<br/>Strhne víko&#160;— ha, co vidí!<br/>Pro vši víru dobrých lidí!<br/>jaká opět nová rána!<br/>Místo stříbra jen&#160;— kamení,<br/>v&#160;šátku pak a&#160;ve svém klínu,<br/>ó přehroznéť to mámení!<br/>místo zlata&#160;— samou hlínu!<br/>Čáka všecka rozšlapána!&#160;—&#160;—</p>
			<p class="MLP_verse_-0-12- ParaOverride-1">Nehodnatě štěstí byla,<br/>požehnání neužila.</p>
			<p id="_idParaDest-4" class="MLP_uroven3_basne ParaOverride-1">II.</p>
			<p class="MLP_verse_-0-12- ParaOverride-1">A&#160;když takto rozdrceně<br/>s&#160;bolestí tu ztrátu nese,<br/>probodne to srdce ženě,<br/>vzkřikne s&#160;hrůzou vyděšeně,<br/>vzkřikne, až&#160;se chýže třese:<br/>„Ach dítě, mé dítě drahé!“<br/>„Dítě drahé&#160;— drahé&#160;— drahé!“<br/>zahučelo v&#160;hustém lese.</p>
			<p class="MLP_verse_-0-12- ParaOverride-1">A&#160;ve hrozném předtušení<br/>běží žena&#160;— ach neběží,<br/>letí, letem ptáka letí,<br/>lesem, strání ji viděti,<br/>tam, kde klamné našla jmění,<br/>k&#160;vršku, na němž kostel leží.</p>
			<p class="MLP_verse_-0-12- ParaOverride-1">Od kostela větřík věje,<br/>copak neslyšeti pění?&#160;—<br/>Krista Pána umučení<br/>v&#160;kůru tam se již nepěje.</p>
			<p class="MLP_verse_-0-12- ParaOverride-1">A&#160;když přišla ke sklepení,<br/>haha, jaké pohledění!<br/>haha, z&#160;divokého klestu<br/>tři sta kroků od kostela<br/>veliký ční kámen v&#160;cestu!<br/>A&#160;kde síně?&#160;— Ta zmizela!<br/>Zmizela, i&#160;v&#160;cestě skála,<br/>jakby nikdy zde nestála.</p>
			<p class="MLP_verse_-0-12- ParaOverride-1">Ha, jak se tu žena leká,<br/>jak se děsí, volá, hledá!<br/>jak po tom pahorku těká,<br/>těmi klesty, na smrt bledá!<br/>Ha, ty zraky zoufanlivé,<br/>ústa siná nad mrtvolu!<br/>Hle, jak přes to křoví divé<br/>běží&#160;— pádí tamto k&#160;dolu!<br/>„Běda, běda! Zde to není!“<br/>Tělo klestím rozervané,<br/>nohy trním probodané —<br/>darmo všecko klopotění,<br/>vchodu již nalézti není!</p>
			<p class="MLP_verse_-0-12- ParaOverride-1">A&#160;znovu se žena děsí,<br/>úzkost hrozná ji uchvátí:<br/>„Ach, kdo mně mé dítě vrátí!<br/>Ach mé dítě, kde jsi, kde jsi?!“&#160;—</p>
			<p class="MLP_verse_-0-12- ParaOverride-1">„Tu pod zemí jsem, hluboko!“<br/>hlas tichounký větrem šumí,<br/>„nespatří mne žádné oko,<br/>ucho mi neporozumí.</p>
			<p class="MLP_verse_-0-12- ParaOverride-1">Blaze tu pod zemí, blaze,<br/>beze jídla, beze pití,<br/>na mramorové podlaze,<br/>ryzí zlato v&#160;klínku míti!</p>
			<p class="MLP_verse_-0-12- ParaOverride-1">Noc a&#160;den se nestřídají,<br/>nikdy nejdou spát očinka:<br/>hraji si tu pěkně, hraji —<br/>cin cin! slyšíš, jak to cinká?“</p>
			<p class="MLP_verse_-0-12- ParaOverride-1">Avšak žena znovu hledá —<br/>darmo, a&#160;znovu se děsí,<br/>zoufale se na zem vrhá,<br/>vlasy sobě z&#160;hlavy trhá,<br/>zkrvavena, na smrt bledá:</p>
			<p class="MLP_verse_-0-12- ParaOverride-1">„Ach běda mi! běda, běda!<br/>Ach mé dítě, kde jsi, kde jsi?<br/>kde tě najdu, dítě drahé?!“<br/>„Dítě drahé&#160;— drahé&#160;— drahé!“<br/>blízkými to hučí lesy.</p>
			<p id="_idParaDest-5" class="MLP_uroven3_basne ParaOverride-1">III.</p>
			<p class="MLP_verse_-0-12- ParaOverride-1">Mine den, i&#160;druhý mine,<br/>dnové v&#160;týden se obrátí,<br/>z&#160;týdnů měsíc se vyvine,<br/>až i&#160;léto počne pláti.</p>
			<p class="MLP_verse_-0-12- ParaOverride-1">Na pahorku mezi buky<br/>kostelíček s&#160;věží nízkou;<br/>co den znějí zvonka zvuky<br/>hájem a&#160;sousední vískou.<br/>Tu nahoře, když se z&#160;rána<br/>ke mši zvonečkem pozvoní,<br/>přede stánkem nebes pána<br/>zbožný rolník čelo kloní.</p>
			<p class="MLP_verse_-0-12- ParaOverride-1">Aj, kdo zná ji, tu osobu<br/>se sklopenou k&#160;zemi tváří?<br/>Svíce zhasly na oltáři,<br/>ona klečí po tu dobu.<br/>Zdáť se, ani že nedýše —<br/>líce a&#160;rty zesinalé —<br/>ach, toť se tak modlí tiše!<br/>Kdo to?&#160;— Nevím, tuším ale.<br/>Když po svaté však oběti<br/>chrámové se zamknou dvéře,<br/>těmi buky ji viděti,<br/>ana se z&#160;pahorku béře.<br/>Béře, béře se pomálu<br/>stezkou vinoucí se v&#160;klestu<br/>po šedivou tamo skálu,<br/>kde ční kámen velký v&#160;cestu.<br/>Tu si vzdychne přehluboko<br/>a&#160;do dlaně čelo sklopí:<br/>„Ach mé dítě!“&#160;— a&#160;již oko<br/>v&#160;slzách kanoucích se topí.</p>
			<p class="MLP_verse_-0-12- ParaOverride-1">Nešťastná to z&#160;chýže žena,<br/>vždycky smutná, vždycky bledá,<br/>vždycky těžce zamyšlena:<br/>od rána až do soumraku<br/>nikdy jasno v&#160;jejím zraku,<br/>v&#160;noci pak žel spáti nedá.<br/>A&#160;když opět na úsvitě<br/>traplivé opouští lože:<br/>„Ach mé dítě, drahé dítě!<br/>Ach běda mi! běda, běda!<br/>odpusť, milostivý bože!“</p>
			<p class="MLP_verse_-0-12- ParaOverride-1">Uplynulo léto celé,<br/>jeseň, zima uplynula —<br/>nezmírněno v&#160;srdci žele,<br/>slza v&#160;oku nezhynula.<br/>I&#160;když výše slunce stálo,<br/>rozehřávši zemi znova:<br/>úst k&#160;úsměchu nerozhřálo,<br/>stáleť ještě pláče vdova.</p>
			<p id="_idParaDest-6" class="MLP_uroven3_basne ParaOverride-1">IV.</p>
			<p class="MLP_verse_-0-12- ParaOverride-1">A&#160;slyš, shůry mezi buky,<br/>z&#160;kostelíčka s&#160;věží nízkou,<br/>rachotící slyšet zvuky<br/>hájem a&#160;sousední vískou.<br/>A&#160;hle, vzhůru k&#160;boží slávě<br/>běží z&#160;vísky zástup hojný,<br/>veský lid to bohabojný —<br/>a dnes Velký pátek právě.</p>
			<p class="MLP_verse_-0-12- ParaOverride-1">Jemně jarní větřík věje,<br/>větrem pak slyšeti pění:<br/>v kostele se zase pěje<br/>Krista Pána umučení.</p>
			<p class="MLP_verse_-0-12- ParaOverride-1">A&#160;tou strání ku potoku<br/>žena od lesa se blíží.<br/>Co zdržuje dnes ji v&#160;kroku?&#160;—<br/>Ach, památka dne a&#160;roku<br/>hořem kroky její tíží!<br/>Blíží, blíží se znenáhla,<br/>a&#160;již skály té dosáhla.</p>
			<p class="MLP_verse_-0-12- ParaOverride-1">A&#160;hle, co se jeví oku?<br/>Tu, kde z&#160;divokého klestu,<br/>od kostela tři sta kroků,<br/>veliký čněl kámen v&#160;cestu:<br/>vchodem vršek otevřený,<br/>kámen v&#160;cestu postavený,<br/>kámen i&#160;ta celá skála,<br/>jak by tak od věků stála.</p>
			<p class="MLP_verse_-0-12- ParaOverride-1">A&#160;žena se toho leká,<br/>hrůzou se jí vlasy ježí:<br/>celou tíží na ní leží<br/>zármutek a&#160;vina její.<br/>I&#160;děsí se&#160;— však nečeká,<br/>a&#160;ve strachu a&#160;v&#160;naději<br/>skokem síní známou běží,<br/>síní jdoucí pode skálu.</p>
			<p class="MLP_verse_-0-12- ParaOverride-1">A&#160;hle, dvéře otevřeny<br/>do nejskvělejšího sálu;<br/>zlatem jen se svítí stěny,<br/>strop rubíny vyložený,<br/>pod ním sloupy ze křišťálu.<br/>A&#160;z&#160;obojí strany dveří<br/>na podlaze mramorové<br/>plápolají dva ohňové:<br/>nade stříbrem po levici<br/>lunou oheň vzhůru plane,<br/>nade zlatem po pravici<br/>sluncem pláti nepřestane.</p>
			<p class="MLP_verse_-0-12- ParaOverride-1">A&#160;žena se s&#160;hrůzou blíží<br/>a&#160;ve strachu a&#160;v&#160;naději<br/>tu po jizbě se ohlíží.<br/>Snad ji vábí stříbro, zlato?&#160;—<br/>Ach, již ona nedbá na to!&#160;—<br/>„Haha, mama, haha, mama!“<br/>Ejhle dítě, dítě její,<br/>po celý rok oplakané,<br/>potleskuje ručinkama!</p>
			<p class="MLP_verse_-0-12- ParaOverride-1">Ale v&#160;ženě není dechu,<br/>a&#160;hrůzou se celá třese,<br/>a&#160;ve zoufanlivém spěchu<br/>chopíc dítě do náručí,<br/>dlouhou síní odtud nese.</p>
			<p class="MLP_verse_-0-12- ParaOverride-1">A&#160;třesk, třesk! huhu! to hučí<br/>jí v&#160;patách ve vrchu klíně;<br/>praskot hrozný, vichr skučí,<br/>zem se třese, hluk a&#160;lomoz —<br/>jí v&#160;patách se boří síně!<br/>„Ach, rodičko boží, pomoz!“<br/>v úzkosti tu volá žena,<br/>zpět pohlédnouc poděšena.</p>
			<p class="MLP_verse_-0-12- ParaOverride-1">A&#160;hle! jaká zase změna!<br/>Ticho všecko, a&#160;tu z&#160;klestu<br/>veliký ční kámen v&#160;cestu;<br/>vše jak jindy spořádáno,<br/>po vchodu památky není:<br/>právě nyní dozpíváno<br/>Krista Pána umučení.</p>
			<p class="MLP_verse_-0-12- ParaOverride-1">Ale v&#160;ženě není dechu,<br/>a&#160;hrůzou se celá třese,<br/>a&#160;ve zoufanlivém spěchu<br/>dítě svoje odtud nese,<br/>nese a&#160;na ňádra tlačí,<br/>jako by se o&#160;ně bála;<br/>běží, sotva dech jí stačí,<br/>ač daleko za ní skála;<br/>běží, aniž se ohlíží,<br/>tam tou strání blíže lesu,<br/>a&#160;ve strachu a&#160;ve plesu<br/>stane v&#160;chudé lesní chýži.</p>
			<p class="MLP_verse_-0-12- ParaOverride-1">Ó jaké tu vzdává vroucí<br/>bohu svému žena díky!<br/>Vizte slzy ty kanoucí!<br/>Jak to dítě k&#160;sobě vine,<br/>líbá čelo, ručky, rtíky,<br/>a&#160;zas k&#160;ňadrám je přitiská,<br/>jak celá v&#160;rozkoši plyne!</p>
			<p class="MLP_verse_-0-12- ParaOverride-1">A&#160;hle, co se v&#160;klínku blýská?<br/>Co to znělo?&#160;— Ryzí zlato!<br/>To zlato, jež loni byla,<br/>aby dítě si pohrálo,<br/>jemu v&#160;klínek položila.</p>
			<p class="MLP_verse_-0-12- ParaOverride-1">Avšak ženu vábí málo,<br/>co ji tolik hoře stálo!<br/>Stáloť ji, ach! slzí mnoho;<br/>leč děkujíc bohu za to,<br/>touže drahé tiskne děcko.<br/>Hořceť zakusila toho:<br/>žetě velmi málo zlato,<br/>avšak dítě nade všecko!</p>
			<p id="_idParaDest-7" class="MLP_uroven3_basne ParaOverride-1">V.</p>
			<p class="MLP_verse_-0-12- ParaOverride-1">Dávno kostelíček zbořen,<br/>umlkly již zvonka zvuky;<br/>a kde někdy stály buky,<br/>sotva jaký hnije kořen.</p>
			<p class="MLP_verse_-0-12- ParaOverride-1">Stařec mnoho pamatuje,<br/>mnohoť i&#160;dozrálo hrobu:<br/>avšak lid si ukazuje<br/>ještě místa po tu dobu.</p>
			<p class="MLP_verse_-0-12- ParaOverride-1">A&#160;když večer pohromadě<br/>mládež za mrazu sedává,<br/>rád stařeček povídává<br/>o&#160;vdově a&#160;o&#160;pokladě.</p>
		</div>
</body>
</html>