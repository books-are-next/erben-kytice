<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kytice-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kytice-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-38" class="MLP_uroven2_basne ParaOverride-1">Věštkyně <br/><span class="CharOverride-1">(Úlomky)</span></p>
			<p class="MLP_verse_-12-12- ParaOverride-1">Když oko vaše slzou se zaleje,<br/>když na vás těžký padne čas,<br/>tehda přináším větvici naděje,<br/>tu se můj věští ozve hlas.</p>
			<p class="MLP_verse_-0-12- ParaOverride-1">Nechtějte vážiti lehce řeči mojí,<br/>z&#160;nebeť přichází věští duch;<br/>zákon nezbytný ve všem světě stojí,<br/>a&#160;vše tu svůj zaplatí dluh.</p>
			<p class="MLP_verse_-0-12- ParaOverride-1">Řeka si hledá konce svého v&#160;moři,<br/>plamen se k&#160;nebi temení;<br/>co země stvoří, sama zase zboří:<br/>avšak nic nejde v&#160;zmaření.</p>
			<p class="MLP_verse_-0-12- ParaOverride-1">Jisté a&#160;pevné jsou osudu kroky,<br/>co má se státi, stane se;<br/>a co den jeden v&#160;své pochová toky,<br/>druhý zas na svět vynese.</p>
			<p class="MLP_verse_-0-12- ParaOverride-1">* * *</p>
			<p class="MLP_verse_-0-12- ParaOverride-1">Viděla jsem muže na Bělině vodě,<br/>praotce slavných vojvodů,<br/>an za svým pluhem po dědině chodě<br/>vzdělával země úrodu.</p>
			<p class="MLP_verse_-0-12- ParaOverride-1">Tu přišli poslové od valného sněmu,<br/>a&#160;knížetem jest oráč zván,<br/>oblekli oděv zlatoskvoucí jemu,<br/>a&#160;nedoorán zůstal lán.</p>
			<p class="MLP_verse_-0-12- ParaOverride-1">Položil rádlo a&#160;propustil voly:<br/>„Odkud jste vyšli, jděte zpět!“<br/>a své bodadlo zarazil tu v&#160;poli,<br/>aby pučilo v&#160;list i&#160;květ.</p>
			<p class="MLP_verse_-0-12- ParaOverride-1">Pojala voly nedaleká hora —<br/>podnes ji značí vody rmut;<br/>a suchá holi lískovice kora<br/>vydala trojí bujný prut.</p>
			<p class="MLP_verse_-0-12- ParaOverride-1">A&#160;pruty zkvětly a&#160;ovoce nesly:<br/>leč dospěl jenom jich jeden;<br/>druhé dva zvadly a&#160;se stromu klesly,<br/>nevzkřísivše se po ten den.</p>
			<p class="MLP_verse_-0-12- ParaOverride-1">Slyšte a&#160;vězte&#160;— nejsouť marné hlasy,<br/>vložte je pilně na paměť:<br/>nastane doba, přijdou zase časy,<br/>kdež obživne i&#160;mrtvá sněť.</p>
			<p class="MLP_verse_-0-12- ParaOverride-1">Obě ty větve v&#160;ušlechtilém květu<br/>vzmohou se šíře, široce,<br/>a&#160;nenadále ku podivu světu<br/>přinesou blahé ovoce.</p>
			<p class="MLP_verse_-0-12- ParaOverride-1">Tu přijde kníže ve zlatě a&#160;nachu,<br/>aby zaplatil starý dluh,<br/>a&#160;vyndá na svět ze smetí a&#160;prachu<br/>Přemyslův zavržený pluh.</p>
			<p class="MLP_verse_-0-12- ParaOverride-1">A&#160;z&#160;duté hory ven povolá voly<br/>i&#160;zase k&#160;pluhu přiděje,<br/>a&#160;zanedbanou doorá tu roli<br/>a&#160;zlatým zrnem zaseje.</p>
			<p class="MLP_verse_-0-12- ParaOverride-1">I&#160;vzejde setí, jaře bude kvésti,<br/>bujně se zaskví zlatý klas:<br/>a s&#160;ním i&#160;vzejde země této štěstí<br/>a&#160;stará sláva vstane zas.</p>
			<p class="MLP_verse_-0-12- ParaOverride-1">* * *</p>
			<p class="MLP_verse_-0-12- ParaOverride-1">Viděla jsem skálu nad řekou se pnoucí,<br/>na skále Krokův zlatý hrad;<br/>okolo hradu květnatí palouci —<br/>kněžny Libuše květný sad.</p>
			<p class="MLP_verse_-0-12- ParaOverride-1">Pod hradem dole staveníčko milé —<br/>kněžnina lázeň na řece;<br/>viděla jsem kněžnu tváři ušlechtilé<br/>ve stříbroskvoucím oblece.</p>
			<p class="MLP_verse_-0-12- ParaOverride-1">Na prahu stála zmilené své lázně,<br/>patřila v&#160;mutný říční proud;<br/>četla tam slova naděje i&#160;bázně:<br/>své milé země tajný soud.</p>
			<p class="MLP_verse_-0-12- ParaOverride-1">„Vidím požáry a&#160;krvavé boje,<br/>ostrý meč tebe probode,<br/>vidím tvou bídu, pohanění tvoje:<br/>však nezoufej, můj národe!“</p>
			<p class="MLP_verse_-0-12- ParaOverride-1">Tu jí dvě panny, stojíce po boku,<br/>zlatou kolébku podaly;<br/>políbila ji, a&#160;v&#160;bezedném toku<br/>ji potopila v&#160;podskalí.</p>
			<p class="MLP_verse_-0-12- ParaOverride-1">Slyšte a&#160;vězte slova Libušina —<br/>já slyšela její věští hlas:<br/>„Tuto spočívej, lůžko mého syna,<br/>až povolám tě někdy zas!</p>
			<p class="MLP_verse_-0-12- ParaOverride-1">Z&#160;temného lůna hlubokého moře<br/>povstane nový mladý svět;<br/>široké lípy v&#160;mém otcovském dvoře<br/>ponesou zase vonný květ.</p>
			<p class="MLP_verse_-0-12- ParaOverride-1">Smutné osení vzkřísí těžký příval,<br/>z&#160;noci se zrodí jasný den:<br/>a národ, kterýž prve slavný býval,<br/>ten bude opět oslaven.</p>
			<p class="MLP_verse_-0-12- ParaOverride-1">Tehda na světlo ze propasti řeky<br/>zlatá kolébka vyplyne<br/>a&#160;země spása, souzená před věky,<br/>na ní co dítko spočine.“</p>
			<p class="MLP_verse_-0-12- ParaOverride-1">* * *</p>
			<p class="MLP_verse_-0-12- ParaOverride-1">Viděla jsem tebe, lůžko blahosvaté,<br/>znám tebe již, má hvězdo, znám!<br/>Však to mi ještě klidnou mysl mate,<br/>kdy tebe opět uhlídám.</p>
			<p class="MLP_verse_-0-12- ParaOverride-1">Léto za letem bez ustání běží,<br/>zima za zimou uhání:<br/>důvěra má však nepohnutě leží<br/>a&#160;co rok roste doufání.</p>
			<p class="MLP_verse_-0-12- ParaOverride-1">Když pak se létě z&#160;hloubi pod skalinou<br/>nejeden nenavrátí zpět<br/>a&#160;když se zimě s&#160;veselou družinou<br/>prolomí pod saněmi led,</p>
			<p class="MLP_verse_-0-12- ParaOverride-1">vzdychávám: Ejhle, k&#160;pluku Libušinu<br/>přibylo nových oudů zas!<br/>Kdy přijde doba, kdež si odpočinu?<br/>Ach, ještě není, není čas!</p>
			<p class="MLP_verse_-0-12- ParaOverride-1">Neb takto v&#160;knihách osudu je psáno,<br/>slyšte a&#160;vězte moji zvěst:<br/>„Až bude svítat ono blahé ráno,<br/>vstanou i&#160;mrtví v&#160;jeho čest.</p>
			<p class="MLP_verse_-0-12- ParaOverride-1">Tehda Libuše u&#160;velikém pluku<br/>své vojsko vodní postaví,<br/>a&#160;vzhůru zvednouc mateřskou svou ruku,<br/>svůj národ český oslaví!“</p>
			<p class="MLP_verse_-0-12- ParaOverride-1">* * *</p>
			<p class="MLP_verse_-0-12- ParaOverride-1">Viděla jsem kostel nad Orlicí řekou,<br/>slyšela jsem jeho zlatý zvon,<br/>prv než upřímnost českou starověkou<br/>rozerval lítých vášní shon.</p>
			<p class="MLP_verse_-0-12- ParaOverride-1">Když pak utuchly v&#160;Čechách boží ctnosti:<br/>víra i&#160;láska s&#160;nadějí,<br/>ukryl se kostel v&#160;země hlubokosti<br/>a&#160;vody místo stápějí.</p>
			<p class="MLP_verse_-0-12- ParaOverride-1">Však nezůstane věky věkův v&#160;hrobě:<br/>odtekouť jednou vody zas,<br/>i&#160;vstane kostel v&#160;bývalé ozdobě<br/>a&#160;zavzní slavně zvonu hlas.</p>
			<p class="MLP_verse_-0-12- ParaOverride-1">Slyšte a&#160;vězte, takto stojí psáno,<br/>tak uloženo v&#160;osudí:<br/>„Tehdáž uzříte zlatých časů ráno,<br/>až zlatý zvon je probudí.</p>
			<p class="MLP_verse_-0-12- ParaOverride-1">Až s&#160;oné strany nad Orlici řeku<br/>nový les vítr zaseje,<br/>až mlází vzroste, až i&#160;svého věku<br/>boroví toto dospěje</p>
			<p class="MLP_verse_-0-12- ParaOverride-1">a toho lesa krajní borovice<br/>až sama sebou dožije,<br/>uschne a&#160;zetlíc padne do Orlice<br/>a&#160;již i&#160;kořen vyhnije:</p>
			<p class="MLP_verse_-0-12- ParaOverride-1">tehdáž vyryje přijdouc divá svině<br/>poslední zbytky na průhon,<br/>a&#160;tu pod nimi z&#160;rumu v&#160;rozvalině<br/>zjeví se zase zlatý zvon.</p>
			<p class="MLP_verse_-0-12- ParaOverride-1">Neb tak určeno již od první chvíle:<br/>by v&#160;podzemní se vydal pouť<br/>a&#160;ve svůj čas že vytčeného cíle<br/>za řekou musí dosáhnout.“&#160;—</p>
			<p class="MLP_verse_-0-12- ParaOverride-1">Vězte, na stráni pod zeleným borem<br/>kmen souzený již dozrává:<br/>vysoký, mocný, beze větví skorem,<br/>jen vršek čerstvý zůstává.</p>
			<p class="MLP_verse_-0-12- ParaOverride-1">Zdali zvon také již je na své pouti?<br/>zdali včas cíle dospěje?<br/>Kdo zprávy jisté může poskytnouti<br/>a&#160;posíliti naděje?</p>
			<p class="MLP_verse_-0-12- ParaOverride-1">Aj, viděla jsem, an tu sedlák oře<br/>na poli blíže Bystřice,<br/>svou ranní píseň zpívaje v&#160;pokoře:<br/>„Ó&#160;Bože, svatá Trojice!“</p>
			<p class="MLP_verse_-0-12- ParaOverride-1">Tu divný odpor orání překazil,<br/>z&#160;brázdy se vymklo ruchadlo:<br/>„Ký ďábel z&#160;pekla mi tu co přimrazil?<br/>Bodejž se i&#160;s&#160;ním propadlo!“</p>
			<p class="MLP_verse_-0-12- ParaOverride-1">Tak oráč zaklel, a&#160;do prohlubení<br/>zapadal pronikavý hlas —<br/>zlatého zvonu žalostné zavznění:<br/>„Ach ještě není, není čas!“</p>
			<p class="MLP_verse_-0-12- ParaOverride-1">Ach ještě není, ještě čas tu není!<br/>Však přichyl ucho k&#160;zemi blíž<br/>a&#160;pod kořeny jedle z&#160;dáli znění<br/>zlatého zvonu uslyšíš.</p>
			<p class="MLP_verse_-0-12- ParaOverride-1">* * *</p>
			<p class="MLP_verse_-0-12- ParaOverride-1">Nenaříkejte, neštěstí a&#160;osud<br/>že vás tak tvrdě potkaly,<br/>však naříkejte, že jste jimi posud<br/>rozumnější se nestali!</p>
			<p class="MLP_verse_-0-12- ParaOverride-1">Aj, vidím horu nad jiné zvýšenou —<br/>hora ta dobře známa vám —<br/>bujnými sady kolem otočenou,<br/>a&#160;na té hoře boží chrám.</p>
			<p class="MLP_verse_-0-12- ParaOverride-1">Avšak do chrámu branou chodí trojí<br/>a&#160;trojí vycházejí zas;<br/>slyšte a&#160;vězte, toto psáno stojí,<br/>a&#160;v&#160;srdci složte věští hlas:</p>
			<p class="MLP_verse_-0-12- ParaOverride-1">„Darmo nadějí kojíte se planou!<br/>Nezbudete svých psot a&#160;bíd,<br/>dokavad <span class="MLP_znak_kurziva_11b">jednou</span> chodívati branou<br/>nebude tvrdý český lid!“</p>
			<p class="MLP_verse_-0-12- ParaOverride-1">Kdos uši dostal, aby jima slyšel,<br/>proč si je palcem zacpáváš?<br/>A&#160;komu rozum z&#160;vysokosti přišel,<br/>proč po něm nohou šlapáváš?</p>
			<p class="MLP_verse_-0-12- ParaOverride-1">Tisíc let ušlo, co své milé syny<br/>svornosti učil Svatopluk,<br/>však neproniknul dotud, do hodiny,<br/>moudrého slova zlatý zvuk!</p>
			<p class="MLP_verse_-0-12- ParaOverride-1">* * *</p>
			<p class="MLP_verse_-0-12- ParaOverride-1">Vy, kdo znajíce otců slavné činy<br/>jimi se rádi chlubíte:<br/>tam na pilíři v&#160;Praze půl hrdiny<br/>u&#160;mostu státi spatříte.</p>
			<p class="MLP_verse_-0-12- ParaOverride-1">Hlava zvětrala i&#160;spláchly ji deště,<br/>a&#160;prsa rozbil švédský boj;<br/>než břich a&#160;nohy stojí potud ještě<br/>i&#160;pošetilé pýchy stroj.</p>
			<p class="MLP_verse_-0-12- ParaOverride-1">Nemluvte marně: „Starobylých věků<br/>zpukřelé, vetché kamení!“<br/>Vězte, že toto dnešních vašich reků<br/>osudné jesti znamení!</p>
			<p class="MLP_verse_-0-12- ParaOverride-1">Slyšte a&#160;pilně važte moje slova:<br/>S&#160;nadějí nic se nenoste,<br/>leč nad tím břichem vřelé srdce znova<br/>a&#160;pravá hlava naroste!</p>
		</div>
</body>
</html>