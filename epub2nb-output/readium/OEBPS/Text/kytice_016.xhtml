<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kytice-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kytice-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-37" class="MLP_uroven2_basne ParaOverride-1">Dceřina kletba</p>
			<p class="MLP_verse_-0-12- ParaOverride-1">Což jsi se tak zasmušila,<br/>dcero má?<br/>což jsi se tak zasmušila?<br/>Veselá jsi jindy byla,<br/>nyní přestal tobě smích!</p>
			<p class="MLP_verse_-0-12- ParaOverride-1">„Zabila jsem holoubátko,<br/>matko má!<br/>zabila jsem holoubátko —<br/>opuštěné jediňátko —<br/>bílé bylo jako sníh!“</p>
			<p class="MLP_verse_-0-12- ParaOverride-1">Holoubátko to nebylo,<br/>dcero má!<br/>holoubátko to nebylo —<br/>líčko se ti proměnilo<br/>a&#160;potrhán je tvůj vzhled!</p>
			<p class="MLP_verse_-0-12- ParaOverride-1">„Oh, zabila jsem děťátko,<br/>matko má!<br/>oh, zabila jsem děťátko,<br/>své ubohé zrozeňátko —<br/>žalostí bych pošla hned!“</p>
			<p class="MLP_verse_-0-12- ParaOverride-1">A&#160;co míníš učiniti,<br/>dcero má?<br/>a co míníš učiniti?<br/>kterak vinu napraviti<br/>a&#160;smířiti boží hněv?</p>
			<p class="MLP_verse_-0-12- ParaOverride-1">„Půjdu hledat květu toho,<br/>matko má!<br/>půjdu hledat květu toho,<br/>kterýž snímá viny mnoho<br/>a&#160;zbouřenou chladí krev.“</p>
			<p class="MLP_verse_-0-12- ParaOverride-1">A&#160;kde najdeš toho květu,<br/>dcero má?<br/>a kde najdeš toho květu<br/>po všem široširém světu?<br/>v&#160;které roste zahrádce?</p>
			<p class="MLP_verse_-0-12- ParaOverride-1">„Tam za branou nad vršíkem,<br/>matko má!<br/>tam za branou nad vršíkem,<br/>na tom sloupu se hřebíkem,<br/>na konopné oprátce!“</p>
			<p class="MLP_verse_-0-12- ParaOverride-1">A&#160;co vzkážeš hochu tomu,<br/>dcero má?<br/>a&#160;co vzkážeš hochu tomu,<br/>jenž chodíval k&#160;nám do domu<br/>a&#160;s&#160;tebou se těšíval?</p>
			<p class="MLP_verse_-0-12- ParaOverride-1">„Vzkazuji mu požehnání,<br/>matko má!<br/>vzkazuji mu požehnání —<br/>červa v&#160;duši do skonání,<br/>že mi zrádně mluvíval!“</p>
			<p class="MLP_verse_-0-12- ParaOverride-1">A&#160;co necháš svojí matce,<br/>dcero má?<br/>a&#160;co necháš svojí matce,<br/>jež tě milovala sladce<br/>a&#160;draze tě chovala?</p>
			<p class="MLP_verse_-0-12- ParaOverride-1">„Kletbu zůstavuji tobě,<br/>matko má!<br/>kletbu zůstavuji tobě,<br/>bys nenašla místa v&#160;hrobě,<br/>žes mi zvůli dávala!“</p>
		</div>
</body>
</html>