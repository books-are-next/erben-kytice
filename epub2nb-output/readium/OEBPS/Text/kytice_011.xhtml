<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kytice-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kytice-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-23" class="MLP_uroven2_basne ParaOverride-1">Holoubek</p>
			<p class="MLP_verse_-0-12- ParaOverride-1">Okolo hřbitova<br/>cesta úvozová;<br/>šla tudy, plakala<br/>mladá, hezká vdova.</p>
			<p class="MLP_verse_-0-12- ParaOverride-1">Plakala, želela<br/>pro svého manžela:<br/>neb tudy naposled<br/>jej doprovázela.&#160;—</p>
			<p class="MLP_verse_-0-12- ParaOverride-1">Od bílého dvora<br/>po zelené louce<br/>jede pěkný panic,<br/>péro na klobouce.</p>
			<p class="MLP_verse_-0-12- ParaOverride-1">„Neplač, nenaříkej,<br/>mladá, hezká vdovo,<br/>škoda by tvých očí,<br/>slyš rozumné slovo.</p>
			<p class="MLP_verse_-0-12- ParaOverride-1">Neplač, nenaříkej,<br/>vdovo, pěkná růže,<br/>a&#160;když muž ti umřel,<br/>vezmi mne za muže.“&#160;—</p>
			<p class="MLP_verse_-0-12- ParaOverride-1">Jeden den plakala,<br/>druhý ticho minul,<br/>třetího žel její<br/>pomalu zahynul.</p>
			<p class="MLP_verse_-0-12- ParaOverride-1">V&#160;témdni umrlého<br/>z&#160;mysli vypustila:<br/>než měsíc uplynul,<br/>k&#160;svatbě šaty šila.&#160;—</p>
			<p class="MLP_verse_-0-12- ParaOverride-1">Okolo hřbitova<br/>veselejší cesta:<br/>jedou tudy, jedou<br/>ženich a&#160;nevěsta.</p>
			<p class="MLP_verse_-0-12- ParaOverride-1">Byla svatba, byla<br/>hlučná a&#160;veselá:<br/>nevěsta v&#160;objetí<br/>nového manžela.</p>
			<p class="MLP_verse_-0-12- ParaOverride-1">Byla svatba, byla,<br/>hudba pěkně hrála:<br/>on ji k&#160;sobě vinul,<br/>ona jen se smála.&#160;—</p>
			<p class="MLP_verse_-0-12- ParaOverride-1">Směj se, směj, nevěsto,<br/>pěkně ti to sluší:<br/>nebožtík pod zemí,<br/>ten má hluché uši!</p>
			<p class="MLP_verse_-0-12- ParaOverride-1">Objímej milého,<br/>netřeba se báti:<br/>rakev dosti těsná —<br/>ten se neobrátí!</p>
			<p class="MLP_verse_-0-12- ParaOverride-1">Líbej si je, líbej,<br/>ty žádané líce;<br/>komus namíchala,<br/>neobživne více!&#160;—</p>
			<p class="MLP_verse_-0-12- ParaOverride-1">* * *</p>
			<p class="MLP_verse_-0-12- ParaOverride-1">Běží časy, běží,<br/>všecko sebou mění:<br/>co nebylo, přijde,<br/>co bývalo, není.</p>
			<p class="MLP_verse_-0-12- ParaOverride-1">Běží časy, běží,<br/>rok jako hodina;<br/>jedno však nemizí:<br/>pevněť stojí vina.</p>
			<p class="MLP_verse_-0-12- ParaOverride-1">Tři roky minuly,<br/>co nebožtík leží;<br/>na jeho pahorku<br/>tráva roste svěží.</p>
			<p class="MLP_verse_-0-12- ParaOverride-1">Na pahorku tráva,<br/>u&#160;hlavy mu doubek,<br/>na doubku sedává<br/>běloučký holoubek.</p>
			<p class="MLP_verse_-0-12- ParaOverride-1">Sedává, sedává,<br/>přežalostně vrká:<br/>každý, kdož uslyší,<br/>srdce jemu puká.</p>
			<p class="MLP_verse_-0-12- ParaOverride-1">Nepuká tak jiným,<br/>jako jedné ženě:<br/>s hlavy si rve vlasy,<br/>volá uděšeně:</p>
			<p class="MLP_verse_-0-12- ParaOverride-1">„Nehoukej, nevolej,<br/>nehuč mi tak v&#160;uši:<br/>tvá píseň ukrutná<br/>probodá mi duši!</p>
			<p class="MLP_verse_-0-12- ParaOverride-1">Nehoukej, nežaluj,<br/>hlava se mi točí:<br/>aneb mi zahoukej,<br/>ať se mi rozskočí!“&#160;—</p>
			<p class="MLP_verse_-0-12- ParaOverride-1">Teče voda, teče,<br/>vlna vlnu stíhá,<br/>a&#160;mezi vlnami<br/>bílý šat se míhá.</p>
			<p class="MLP_verse_-0-12- ParaOverride-1">Tu vyplývá noha,<br/>tam zas ruka bledá:<br/>žena nešťastnice<br/>hrobu sobě hledá!&#160;—</p>
			<p class="MLP_verse_-0-12- ParaOverride-1">Vytáhli ji na břeh,<br/>zahrabali skrytě,<br/>kde cesty pěšiny<br/>křižují se v&#160;žitě.</p>
			<p class="MLP_verse_-0-12- ParaOverride-1">Nižádného hrobu<br/>jí býti nemělo:<br/>jen kámen veliký<br/>tlačí její tělo.</p>
			<p class="MLP_verse_-0-12- ParaOverride-1">Však nelze kamenu<br/>tak těžko ležeti,<br/>jako jí na jmenu<br/>spočívá prokletí!</p>
		</div>
</body>
</html>