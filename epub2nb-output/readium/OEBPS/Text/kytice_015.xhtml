<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kytice-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kytice-12" xml:lang="cs-CZ">
		<div class="Z-kladn--textový-r-meček">
			<p id="_idParaDest-36" class="MLP_uroven2_basne ParaOverride-1">Lilie</p>
			<p class="MLP_verse_-0-12- ParaOverride-1">Umřela panna v&#160;době jarních let,<br/>jako když uschne mladé růže květ;<br/>umřela panna, růže v&#160;poupěti —<br/>škoda jí, škoda v&#160;zemi ležeti!</p>
			<p class="MLP_verse_-0-12- ParaOverride-1">„Nedávejte mne ve vsi na hřbitov,<br/>tam bývá nářek sirotků a&#160;vdov,<br/>tam slzí hořkých mnoho plynulo:<br/>srdéčko mé by hořem hynulo.</p>
			<p class="MLP_verse_-0-12- ParaOverride-1">Pochovejte mne vpod zelený les,<br/>tam na mém hrobě kvésti bude vřes;<br/>ptáčkové mi tam budou zpívati:<br/>srdéčko moje bude plesati.“</p>
			<p class="MLP_verse_-0-12- ParaOverride-1">Neminul ještě ani rok a&#160;den,<br/>hrob její drobným vřesem povlečen;<br/>nepřišlo ještě ani do tří let,<br/>na jejím hrobě vzácný květe květ.</p>
			<p class="MLP_verse_-0-12- ParaOverride-1">Lilie bílá&#160;— kdo jí uviděl,<br/>každého divný pojal srdce žel;<br/>lilie vonná&#160;— kdo jí pocítil,<br/>v&#160;každém se touhy plamen roznítil.&#160;—</p>
			<p class="MLP_verse_-0-12- ParaOverride-1">„Hoj, moje chaso, vraného mi stroj!<br/>Chce mi se na lov pod zelenou chvoj,<br/>chce mi se na lov pod jedlový krov:<br/>zdá mi se, dnes že vzácný bude lov!“</p>
			<p class="MLP_verse_-0-12- ParaOverride-1">Halohou, halou! v&#160;chrtů poštěkot,<br/>příkop nepříkop&#160;— hop! a&#160;plot neplot:<br/>pán na vraníku napřaženou braň,<br/>a&#160;jako šipka před ním bílá laň.</p>
			<p class="MLP_verse_-0-12- ParaOverride-1">„Halohou! halou! vzácná moje zvěř,<br/>nespasí tebe pole ani keř!“<br/>Zdviženo rámě, jež ji probije —<br/>tu místo laňky&#160;— bílá lilie.</p>
			<p class="MLP_verse_-0-12- ParaOverride-1">Pán na lilii hledí s&#160;údivem,<br/>rámě mu kleslo, duch se tají v&#160;něm;<br/>myslí a&#160;myslí&#160;— prsa dmou se výš,<br/>vůní či touhou? Kdo mu rozumíš?</p>
			<p class="MLP_verse_-0-12- ParaOverride-1">„Hoj sluho věrný, ku práci se měj:<br/>tu lilii mi odtud vykopej;<br/>v zahradě své chci tu lilii mít —<br/>zdá mi se, bez ní že mi nelze být!</p>
			<p class="MLP_verse_-0-12- ParaOverride-1">Hoj sluho věrný, důvěrníče můj,<br/>tu lilii mi střež a&#160;opatruj,<br/>opatruj mi ji pilně v&#160;den i&#160;noc —<br/>divná, podivná k&#160;ní mě pudí moc!“</p>
			<p class="MLP_verse_-0-12- ParaOverride-1">Opatroval ji jeden, druhý den:<br/>pán její vnadou divně přeblažen.<br/>Leč noci třetí, v&#160;plné luny svit,<br/>pospíchá sluha pána probudit.</p>
			<p class="MLP_verse_-0-12- ParaOverride-1">„Vstávej, pane můj, chyba v&#160;odkladě:<br/>tvá lilie se vláčí po sadě;<br/>pospěš, nemeškej, pravýť nyní čas:<br/>tvá lilie si divný vede hlas!“—</p>
			<p class="MLP_verse_-0-12- ParaOverride-1">„Životem vratkým smutná živořím,<br/>co v&#160;poli rosa, co na řece dým:<br/>jasně slunečný svitne paprslek —<br/>rosa i&#160;pára, i&#160;můj zhyne věk!“&#160;—</p>
			<p class="MLP_verse_-0-12- ParaOverride-1">„Nezhyne věk tvůj, tuť důvěru mám;<br/>před sluncem jistou ochranu ti dám:<br/>zdi pevné budou tvojí záštitou,<br/>ač, duše milá, budeš chotí mou.“</p>
			<p class="MLP_verse_-0-12- ParaOverride-1">Vdala se za něj; blaze bydlila,<br/>až i&#160;synáčka jemu povila.<br/>Pán hody slaví, štěstí svého jist;<br/>tu mu královský posel nese list.</p>
			<p class="MLP_verse_-0-12- ParaOverride-1">„Můj věrný milý!“ tak mu píše král,<br/>„chci, aby zejtra ke službě mi stál;<br/>chci, aby přijel každý věrný lech,<br/>potřeba velká&#160;— všeho doma nech.“</p>
			<p class="MLP_verse_-0-12- ParaOverride-1">Smutně se loučil s&#160;milou chotí svou,<br/>jako by tušil svou nehodu zlou.<br/>„A&#160;když mi strážcem nelze býti tvým,<br/>svou matku tobě strážcí zůstavím.“</p>
			<p class="MLP_verse_-0-12- ParaOverride-1">Špatně mu matka vůli plnila,<br/>špatně manželku jeho střežila;<br/>na nebi slunce&#160;— pobořena síň:<br/>„Zhyň, paní noční! Zhyň, obludo, zhyň!“</p>
			<p class="MLP_verse_-0-12- ParaOverride-1">Pán jede domů&#160;— dosti služby jest;<br/>tu mu žalostná v&#160;ústrety jde věst:<br/>„Tvé pacholátko již ti nežije,<br/>a&#160;po tvé paní&#160;— zvadlá lilie!“&#160;—</p>
			<p class="MLP_verse_-0-12- ParaOverride-1">„Ó matko, matko, ty hadice zlá!<br/>čím ublížila tobě žena má?<br/>Otrávila jsi žití mého květ:<br/>bodejž i&#160;tobě zčernal boží svět!“</p>
		</div>
</body>
</html>